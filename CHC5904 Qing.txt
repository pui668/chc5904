容止類


舉人大挑取狀貌


舉人三科會試不中進士，可於榜後應大挑，授以官職。不考文字，專取狀貌。偉丈夫列一等，授知縣；小丈夫列二等，授教職；再次則無授矣。


黃大宗風神超逸


黃大宗狀貌奇偉，黃岡王昊廬少詹澤宏見之，歎曰：「風神超逸，卓有父風。」


韋六象神朗貌臞


武康韋六象，名人鳳，神朗貌臞，衣布，不肉食。長夜擁絮被，危坐不寐，讀書至旦以為常。高簡淡泊，彷佛如枯巖禪客。與人言，肺腑傾盡，不事表襮。塵俗人望之，頹然自遠。


梁蒼巖大類坡仙


梁蒼巖襟期瀟灑，意度廓落，大類坡仙。


柏嶷山高風秀骨


柏嶷山過涉園，嘉善魏青城少參學渠稱其高風秀骨，英采惠姿，照映泉石。


李戒庵美風儀


鄞縣李戒庵，名文純，美風儀，嘗於上元夜著絳衣，與郡中名士集賀監祠，乘月上湖橋長嘯，觀者謂為神仙。


王丹麓神致蕭散


稽淑子謂王丹麓神致蕭散，超然物外。


周芮公沖懷秀骨


晉江周芮公進士廷鑨，沖懷秀骨，與之晤對，如揖廣成，如瞻水鏡。


介公風儀蕭散


介公，名元堂，字明介，鄞縣天童寺西堂僧。風儀蕭散，寡言笑，體羸若不勝衣，而神鑒淵然。與諸名士接，但以目會，四坐盡通，退相品題，不失分寸。


錢礎石神姿崖異


吳六益嘗謂錢礎石神姿崖異，有壁立萬仞之概。


納蘭容若儀態似王逸少


納蘭容若，名成德，明珠子也。十七為諸生，十八舉鄉試，十九成進士，二十二授侍衛。天姿英絕，蕭然若寒素。擁書數萬卷，彈琴歌曲，評書畫以自娛，書學褚河南。幼善騎射，自入環衛，益便習，發無不中。扈蹕塞垣，琱弓牙箭，環列罽帳，以意製器，多巧倕所不能到。嘗讀趙松雪自寫照詩有感，即繪小像，仿其衣裝。座客或期許太過，皆不應。徐乾學曰：「爾儀態何酷似王逸少！」乃大喜。


丁大聲軀材拔起


蕭山丁大聲，名克振，軀材拔起，咳如挺鐘，言同奔河。


趙恭毅儀狀奇古


武進趙恭毅公申喬，儀狀奇古，圭角岸然。長戶部時，人呼曰冷廟龍王。


王符在坐酣睡


康熙朝，試武進士騎射，趙恭毅方以兵部尚書偕諸臣坐班，不覺酣睡。聖祖以其篤老，但訓誨之。雍正時，成都知府王符年七旬，侍巡撫憲德考驗武弁，在坐酣睡。經憲德奏參，世宗援引趙事，寬其處分，令改京秩。


史文靖風度端凝


史文靖公貽直，器量宏大，風度端凝。嘗有不時宣召，輒雅步如常，或促之，則曰：「天下安有奔迫宰相耶！」


錢黼堂貌似趙榮祿


嘉善錢黼堂少宰樾為翰林時，其貌絕似趙榮祿畫像。年逾五十，兩耳下忽添長鬚。七十餘，鬚髮俱白，惟兩耳下鬚尚墨，亦罕見也。


龔定庵有異表


仁和龔定庵禮部自珍有異表，頂稜起而四分，如十字形，額凹下而頦仰上，目炯炯如巖下電。眇小精悍，作止無常則，語非滑稽不以出諸口也。


田興恕美秀而文


貴州提督田興恕美秀而文，一時有玉人之目。每臨陣，則又雷奮飆舉，橫厲無前。年十八即握兵符，所至之處，萬人空巷環繞而觀之，田羞澀如處子。幕友中有張太守者，貌與田相若，而喜作狹邪游取給於田者累萬。田三十餘即卒，時貌昳麗猶如二十許也。


德宗儀表


德宗貌清剛，面瘦，終日無笑容。大口白齒，高準黑睛，身長五尺強。


著人容貌


曾文正公國藩器宇凝重，面如滿月，鬚髯甚偉，殆韓子所云「如高山深林鉅谷，龍虎變化不測」者，當代鉅公無其匹也。知府張灃翰嘗謂其端坐注視，張爪刮鬚，似癩龍也。惟眉髮略低，故生平勞苦多而逸豫少。忠襄公國荃體貌頗似文正，而修碩稍遜。李文忠公鴻章長身鶴立，瞻矚高遠，識敏辭爽，胸無城府，人謂其似仙鶴。胡文忠公林翼精神四溢，威稜懾人，目光閃閃如巖下電，而面微似皋陶之削瓜。駱文忠公秉章如鄉里老儒，粥粥無能，而外樸內明，能辨賢否。左文襄公宗棠貌亦如老儒，而倜儻好奇，議論風生，若適與駱相反。羅忠節公澤南貌不揚，又短視。彭剛直公玉麟恂恂儒者，和氣藹然。楊勇恪公載福貌儒雅。鮑武襄公超軀幹不逾中人，弱不勝衣。閻文介公敬銘短小精健，不改關中敦樸氣象。丁文誠公葆楨狀貌修偉，綽有威風。岑襄勤公毓英雄姿沈毅，而黧黑。倭文端公仁體不逾中人，而灑然出塵，清氣可挹。霍邱吳竹如侍郎學養完粹，道味盎然。巴陵吳南屏廣文敏樹貌樸野，而氣韻高潔。此皆咸豐、同治、光緒三朝之著人也。


曾文正儀表


有於同治壬戌、癸亥間見曾文正於江寧者，時文正年逾花甲矣，精神奕然。身長約五尺，軀格雄偉，肢體大小咸相稱。方肩闊胸，首大而正，額闊且高，眼三角有稜，目眥平如直線。凡常人眼必斜，顴骨必高，而文正獨無此。兩頰平直，髭髯甚多，鬖鬖直連頦下，披覆於寬博之胸，益增威嚴。目不巨而光極銳利，眸子作榛色，口闊脣薄，是皆足為其有宗旨、有決斷之表證也。


曾文正膚如蛇皮


曾文正有皮膚病，膚如蛇皮，時時爬搔之，鱗屑簌簌散於地，雖見客亦不輟也。而宋人王安石亦有斯疾。王為進賢饒氏甥，其舅黨以其膚理如蛇皮，目之曰：「此行貨亦欲求售耶？」王尋舉進士，以詩寄之曰：「世人莫笑老蛇皮，已化龍鱗衣錦歸。傳語進賢饒八舅，如今行貨正當時。」


陸祥貌似劉文懿


陸祥，粵西故家子也。及祥而家稍稍敗，年長，喜從無賴飲博。既喪父母，不能自活，乃出關。有設肆於越南邊祥州者，從之為夥，月得錢十餘千，供煙酒資而已。邊祥巡撫為劉文懿。時法教士恃其國力，驕甚，數侵地方官權，獨於邊祥則不敢。文懿長身晳面，年三十餘，蓄鬚鬑鬑，祥貌似之。光緒壬午，法越釁起，法攻越南諸州甚亟。文懿守邊祥，屢出奇兵卻敵。及法定北圻，乃悉眾攻邊祥，聲言將屠城。州人懼，力請於文懿，文懿歎曰：「事不可為矣。然士可殺不可辱，我豈能為降將軍哉！」拔劍自刎，左右力持之，即解印綬懸帳前，自跨馬從間道去。


前此，文懿嘗詐降，設伏城中，誘殺法人數千。至是，眾請降，且以文懿已去告法人。法人不可，曰：「必得巡撫親來。不然，屠無赦。」時祥在圍城中，聞屠城之說，窘甚，方求出不得，一人見之，忽呼曰：「使君在是矣。」眾皆和之，鬨如雷。祥不知所為，聽眾擁入。至撫署，有戎服佩劍者坐堂上，望見祥，即招以上，出一紙令簽押，中皆法文。躊躇間，法將按短槍睨之，祥大懼，草草揮訖。法將忽作越語曰：「君自號健者，誓死與我師角，乃有今日耶？」祥唯唯。須臾，法將上馬，亦別以一馬令乘之，至法營，法人待以賓禮，見其衣敝，爭指之曰：「若一巡撫，乃衣貧人衣，矯飾如此！將謂奇智，今日究能逃吾輩面否耶？」祥不覺赧顏。三日釋歸，尋返粵西。


周老人為丈夫


老人姓周氏，名霞，字華國，籍滇西太和縣，近世稱東亞老人者是也。老人軀雄偉，額廣，顴高，頰豐，目炯炯如箕，長眉美鬚髯，強飯健步，壯者不之及。年六十二，游學日本，髮禿，服西式學生冠服，氣益豪，日人咸頌之曰：「丈夫，丈夫！」強健之意也。日本明治天皇者，自信老而壯，異其名，延見之，謝不如，曰：「此真亞東僅有之老人矣，而萬里越國求學，難哉！」於是報章豔傳老人名，東西學子爭得其小影以策後進。光緒甲辰，日人勝俄軍，東京市大祝捷，觀者如堵。老人有《感事》詩，其一聯云：「十五萬人齊祝捷，他人含笑我吞聲。」外人因見老人，亦不敢以病夫目我，此老人之聲名所以嘖嘖人口也。


初，周氏世業醫，傳數世，至其父鴻雪，名益震，治病罔弗起。數年，積資萬餘金，忽散之，徙居於瓊嶽山，若避難然。未幾，難果作，州城陷，鴻雪家獨獲免，其後遂生老人於此山中。老人生而穎異，甫能言，自述其最初所見，則墮地三日內，身旁之人物，證之歷歷不爽，父母於是益奇之。髫齡通靈素書，手種杏樹，隨手都活。成童後，遭回亂，棄而學劍，好俠行。咸、同間，杜文秀據大理，黠者走，怯者死，雲南已無漢人立足地，老人出入花門，無懼色。嘗挾醫術走寇營中，游說機宜，漢兵得老人力居多，時人稱之曰「鴻門宴之子房」，其魄力足也。


巡捕官身長一丈


徐樹人中丞宗幹，有一巡捕官，通州人，長約一丈，衣用呢羽。每行，則數十小兒隨之。祠廟演劇以頦挂臺上觀之。臺下有售水菸者，仰而舉，長人則俯而吸之。從中丞出行，為前導，無馬可乘，易以健騾，為壓斃者七，自此即步行矣。左文襄督閩時，從者多提鎮，左右侍立者動以百計，中丞侍者僅一人，見者無不駭慴。旋以私通武闈關節被斥，遂餓死。


詹五身暴長


長人詹五，徽州農家子，年十五，家中僅一妹同居，甫十三。一日，五於田甽中得一大鱔，短而粗，歸與妹烹食之。臥至夜半，五忽覺其身暴長，頭足皆抵牆，知有異。黎明起，取鏡自照，見己身長約一丈，而極瘦，頭大如斗，大驚。趨視其妹，亦如之。二人偕出，村人咸目為妖，相與駭走。妹恚甚，是夜即自鴆死。五自是食量極宏，而家赤貧，終日不能獲一飽。有族叔客漢口，開詹大有墨莊，因往依之。適一西人見五，異焉，出重資僱之出洋，觀者人索金錢一枚。五徧歷各國，獲資綦厚。如是者十餘年，粗習英語，改裝娶英婦歸。光緒庚辰六月，自築鉅宅於上海老閘，極富麗，往來多西人。辛巳三月某日，乘人力車出，二人推挽之。行至跑馬場，身重車小，自車中墜地死，婦乃席捲其資以去。


侏儒


四川卓某，相國秉怡孫也。光緒時，居京師，體短，人呼為卓矮子。性甚暴，每怒妻妾，輒呼令前，自立於桌，以杖打之。若不受，則暴更甚，必逞始已。後其妻密購高四五尺之裝穀桶，見卓盛怒，與妾共抱之置桶中，卓因竟日不得出，自責乃已。


梁成福頭若箕斗


粵寇之酋有號啟王者，為梁成福。嘗由荊襄竄擾漢中一帶，洎勢蹙，以其餘力陷階州，據焉。官軍合三省兵數萬，圍匝月，乃擒之，磔於益州市曹。其頭巨若箕斗，眉間殺氣稜稜，張目怒，人皆辟易不敢近。


周氏子三頭


宣統庚戌，黃坡農人周立茂妻產一男，有三頭，在中者較巨，一頭吸乳，則二頭皆泣。立茂挈其妻抱之至漢口，美人卡立脫欲出三百金購之以送紐約博物院，不允。


李氏女繡面


黎女將字人，輒於面涅花卉昆蟲之屬，曰繡面。夫家給花樣以為識，蓋使之不得再嫁也。康熙時，有李氏女者為之獨工，既嫁，夫以其花樣悉符也，甚悅之。


舊字面孔


雍正時，有江位初者，面長方而黧黑，稜層版摺，人呼為舊字面孔。凡識江面者，每讀書，遇舊字，輒念及江，無不失笑。


盧抱經以手摩面


盧抱經學士文弨精於考索，每朋輩小集談藝，學士仰而沈思，輒以手頻摩其面。


施世綸獸面人心


乾隆時，漕督施世綸貌奇醜，人號為缺不全。初為縣尹，謁上官，上官或掩口而笑，施正色而言曰：「公以某貌醜耶？人面獸心者，可惡耳。若某，則獸面人心，何害焉！」


三聖不薙髮


滿俗薙髮，自世祖入關定鼎，漢人亦遵行之，有不從者，輒置重典。然熱河行宮所藏世祖、聖祖、世宗三代御容皆不薙髮，誠可異矣。


黃陶庵不薙髮


國初薙髮令下，檄至上海，上海之士紳期會於邑之學宮，眾以俟巨紳曹某至，決從違。曹蓋邑之望族也。及曹至，眾趨前問意，則徐脫其風帽示眾曰：「某已表順從矣。」於是眾皆薙髮。檄至嘉定，嘉定之士紳亦期會於學宮，眾以俟黃陶庵至，決從違。陶庵至，則慷慨激烈，對眾宣言，謂頭可斷，髮不可斷，於是眾皆涕泣，願共守城誓死。


許德溥不薙髮


許元博，名德溥，如皋人。生而有過人至性，事父與繼母承歡竭旨，孝聞於鄉。薙髮令下，元博不從，以父在，恐罹禍，為親憂，乃截髮如頭陀，誓不入城。幼慕岳鄂王為人，刺字左臂，曰「生為明人」，右臂曰「死為明鬼」，刺胸曰「不媿本朝」，墨瘢黯然，終不滅也。既壯，訓蒙雙店吳氏家。吳有仇人欲借元博以傾吳，遂首之於官。逮至，挺立堂上，令曰：「爾何業？」抗聲曰：「布衣。」令曰：「何不跪？」曰：「我何罪？」令曰：「爾不薙髮何也？」曰：「不忍忘前朝。」令曰：「若獨不畏功令乎？」曰：「昔謝疊山之在元時，願為頑民，竊願效之。」令曰：「疊山何為遲遲不死？」曰：「以有老母在。我更以父母俱在也。」往復辯不休。令強使人為薙髮，德溥大呼曰：「斫頭便斫頭耳，何薙髮為！」且袒臂示之，更曰：「吾久拚一死矣。」遂論死。逮繫揚州，不食者數日。獄吏恐其斃也，且感其義，泣以請。德溥曰：「吾求速死耳。吾不愛頭顱寧畏刀鋸耶！」自是復進食如平日。刑日，出獄門，因腰間餘金授所親曰：「急偕老父游紅橋，勿使之聞也。」慷慨赴西市，無怖色。


錢仙上不薙髮


錢應金，字而介，號仙上，一字上士，嘉興人，以詩文名於時，諳聲律。詩酒餘暇，輒邀集賓侶，吹簫，歌自度曲。晚年自稱是公，精禪學。居春波里，嘗自署春波詞人錢點雁。順治乙酉，城將破，招同邑高承埏避竹林里，不至，遂居嘉會都。既而游兵掠郊野，錢猶服明衣冠，髮未薙，威脅之，不屈，乃就捕。錢大罵其眾，眾怒，刃斃之。


葉尚高披髮佯狂


葉尚高，字而立，樂清人，溫州府學生。披髮佯狂，幅巾大袖，行於市，官吏見而執之。賦詩云：「北風袖大惹寒涼，惱殺溫州刺史腸。何似蜉蝣易生死，得全楚楚好衣裳。」吏釋之不問。順治丁亥二月，上丁，攜水一杯，采芹一束，乘吏未奠時，哭於聖廟之庭曰：「吾師乎，吾師乎！縱泰山之已頹，而林放之不如乎？」吏怒，繫之獄。迨五月四日，語獄卒曰：「詰朝為屈大夫沈湘之日，吾其死夫！」令具湯沐。至明，自縊。


髮作金錢式


董志學為江西巡按，按部吉安，飭守令禮請縉紳子弟及舉貢監生飲宴。酒酣，起而言曰：「當朝重薙髮，式當如金錢，請脫帽驗之。」因盡去其帽，則皆略去鬢髮，餘頂結如故，惟一人如式，得放出，餘悉繫之於獄。


福康安剃髮


九江剃髮者素著名，福康安過九江時，偶呼待詔至，其奏刀簌簌如風，令人如不覺。剃畢，命賞五十金去。剃髮者出告人曰：「吾生平為人剃髮多矣，無如此之難者。」蓋福既臥坐任意，又倏忽轉側，一不留意，即易致傷損，深懼獲罪也。


程穆倩眉宇深古


歙縣程穆倩，名邃，眉宇深古，視下而念沈，處治不媒進，處亂不易方。


黃之驂眉聽


田少司寇漪亭雯巡撫貴州時，有一孝廉，黃姓名之驂，耳不能聽，以眉聽。古謂龍以角聽，牛以鼻聽，乃人亦有之。


丁文博眉目明秀


嘉善丁文博水部彥眉目明秀，如碧梧翠竹。


沈滄雨長鬚


順治初，浦江有諸生沈滄雨者，貌奇陋，一目既眇，鬚長一丈有餘，自胸以下連綰三大結，尚有尺餘拂地，綜而計之，殆逾一身有半也。其人固小有才，恃符妄作，後為巡按者因事拘杖，折股而斃。


陳其年短而髯


王西樵常語子弟曰：「陳其年短而髯，不修邊幅，吾對之，祇覺其嫵媚可愛，以其胸中有數千卷書耳。」其年，字迦陵，宜興人。


吳錦雯張祖望有修髯


吳錦雯、張祖望並有修髯，夏日，嘗促膝吟詠，意思蕭曠。毛稚黃贈以詩云：「吳公美髯不易得，張也于思亦自奇。長日吟詩相對坐，南風吹動萬莖絲。」相與大笑。


寧秀生而有髭


納蘭侍衛寧秀為明珠曾孫，生時有髭數十莖，羅羅頤下。年弱冠，貌蒼老如四五十歲人。未三十，即下世，家因之日替。


高宗捋黃龍眉長髯


長髯翁者，黃其姓，龍眉其名，錦棠其別字也。弱冠後，即蓄鬚，以長髯稱，其長委地。乾隆初，上自王公貴人，下逮廝養走卒，偶舉錦棠名，識與不識輒曰：「嘻，此長髯翁也。」於是有豔其遇之奇者，有惋其數之奇者。然翁惟髯奇，故遇奇，其遇愈奇，故其數亦愈奇，榮枯得喪，翁不得自主，而髯主之。


翁少習懋遷術，隨估客往返江淮間。一夕，泊京口，群盜連舸至，躍上估客舟，勢洶洶，投眾商於江而掠其貨。翁被縛，生命在呼吸間。盜魁偉其髯，嚄唶曰：「是鬔鬔者，殊不類市井兒，可釋之。」而翁乃慶更生。因棄商，入縣中吏舍傭書，殫心於文例卷牘，勤奮逾他吏。積資數年，遂以掾吏起家，得官縣尉於古北口。


古北口，鄰木蘭，為皇帝校獵地，秋獮之場在焉。每歲，法駕啟行，羽林、期門、鶡冠、虎賁之士，歕山欱野，扈從甚盛，咸以是口為出入要道。高宗秋幸灤陽，翁以尉給事供帳，跪迎道旁，上目攝之。既至避暑山莊，召翁入行殿。翁以疏遠小臣，忽被清問，慮上意叵測，奏對殊觳觫。上溫語勞之，命翁起立，趨近御座，以手捋視其髯，嘖嘖歎賞。又令翁繞行殿上一周，益大笑，稱奇不置，賜江綢一疋、大荷包一雙。已而皇太后悉其異，思一睹為快，促召赴都。翁應詔，乘傳至輦下，一再展覲，大獲賞賚。越翼日，上詢部臣有縣令缺乎，部臣以房山縣對，遂降旨特授翁為房山縣，蓋曠世之遇也。


翁素率真，未嘗為貴人低顏色。抵縣後，上官亦貌敬之，不責以僚屬儀注。敬翁者，敬其髯也。時制府長白某，忮刻人也，衙參日，屬員俛首屈膝，率不敢仰視，而翁獨掀髯而前，作劉楨平視狀。制府怫然，謂夫夫也，挾髯貴而驕，我當有以制之。不數月，即毛舉細故，登翁於白簡，劾之去職。翁聞之，殊坦然，謂人曰：「以髯得之，復以髯失之，夫何尤！」即日襥被出縣署，驅騾車，過武勝關，騾驚而車覆，翁遂顛，髯縈於軸，而騾奔不已，輾轉膠附不得脫，竟死車下。


乞鬚免鬚


桃源薛懷，號小鳳，葦間居士邊髯甥也。詩詞書畫皆酷似其舅，而鬚則童然不如也，乃為乞鬚詞以自禱。金壇史梧岡為反其旨，轉其語為免鬚詞，命小伶歌以賀之。葦間居士掀髯而笑曰：「是貶鬚也，將使渭陽成不毛之地乎？」史謝曰：「佞鬚惟我固善，至於鬚之軼群而絕倫者，殆將褒之矣。」


乞鬚詞云：「松窗棘院消磨處，無端三十虛度。七尺休誇，二毛已賦，不道鬚偏遲暮。牋天乞與，便幾縷風前，代將吟麈，曲徑撚時，應添多少好詩句，于思不敢請耳。但臣之壯也，一婆甚懼，漫把菱花，寸田尺宅，盼斷渾無頭緒。山妻笑語，問於意云何，躁心如許，且製羅囊，異時留滿貯。」免鬚詞云：「青衫彩管風流處，幾曾三十虛度。七尺堪誇，二毛雖賦，猶喜鬚偏遲暮。願天勿與，恐髯愧群羊，尾慚仙麈，撚斷休煩，自添多少好詩句，于思徒取誚耳。有婆心一片，婆顏何懼？最厭蓬鬆，寸長尺短，欲理竟無頭緒。佳人笑語，免雙夢同時，刺人如許，省卻羅囊，睡時難盡貯。」


髯仙程魚門見之，歎曰：「世無郭忠恕，誰肯薙鬚以效顰者？當為吾鬚作解嘲，編以五色絲，妒煞薛郎可耳。」程研民曰：「余家有竹實山房，小鳳所來儀也。鳳比靈於龍，龍有髯，天奈何獨吝鳳哉？余亦鬑鬑有鬚者，假鬚而可贈，余固不吝此於小鳳也。」


李惺長髯


乾隆辛丑進士李惺，以錢唐令起家，洊升順慶寺。告養起復，年七十餘矣，長髯髟髟，華采炤鑠。陛辭日，高宗大為歎賞，令赴政事堂，使諸大臣觀之。


割鬚平夷


滇南某營，漢苗雜處，有生苗時出滋擾。都司梅某體偉岸，長髯多智。一日，苗出巢搶掠，率兵剿捕之。苗潛伏老林，伺其深入，大吼，兵遂潰，梅被擒。苗曰：「爾非梅鬍子乎？平日頗耳威名，今安在哉？」割其鬚，命服役。梅潛取鬚納懷中，苗笑曰：「爾身首不保，尚愛鬚耶？」曰：「生殺之權，出自尊裁，吾鬚受諸父母，不敢毀棄。」苗笑而置之。數月後，乘隙逃出，請罪於滇撫。撫怒，責之曰：「爾今被擒，鬚眉已改，尚有面目來見我耶？」梅曰：「不入虎穴，焉得虎子。苗擾漢地有年矣，有防禦之方，無征討之力。某自詐敗後，深入其境，彼之谿逕巢穴，略知梗概。若得勁卒千人，可入其窟，使其略知警懼，不敢時出滋害，於疆場亦有裨也。」撫曰：「爾以割鬚受辱，故巧言塞責耳。」曰：「某鬚乃自割也。某守邊久，與苗人素相識，若不稍改面目，則彼眾我寡，犯疆場而喪軀命，辱孰甚焉！」撫曰：「人割與自割奚殊？」梅從容自懷出鬚呈驗，撫乃信，撥精兵千人，以梅為前驅，直搗其巢。苗大驚，潰竄不敢抗，前所被獲者悉數出之，自後邊患乃息。


陳六笙還鬚


貴縣陳六笙方伯璚，嘗隨蔣果敏公澧至浙，以論事不合，怒而去。歸粵後，翦其鬚，函寄果敏，曰：「吾從軍以來，無負於公，惟此鬚乃軍中所長，謹以還公。」蔣大怒。其後，陳簡放杭嘉湖道，蔣乃白之左文襄公宗棠降為知府，仍留浙。陳遂沈滯，積十數年，始為湖南之岳常澧道，後為四川布政使，終老於浙。


朱文端河目海口


高安朱文端公軾，字若瞻，生而宏聲廣顙，雙顴插髩，大口長目，步闊二尺。二十三歲入學，二十九中鄉試，主司宋大業見之，即曰：「河目海口，惟吾先公。今復見子。」大業，文恪子也。


章霖為獨眼翰林


順治乙未，華亭章霖以進士登第，時年已六十矣，貌不颺，一目復眇。自維面目不全，恐引見時以體貌殘毀，不獲木天之選，因盛修其服飾，冠佩甚都，且翦紙為睛，貼眼眶中，望之非不雙眸炯然也。及面聖，假睛忽脫，見者咸匿笑。然卒邀館選，時人乃以獨眼翰林呼之。


齊次風瞳小


天台齊次風，名召南，眼中之瞳極小，能遠視。嘗與友登山，見江船如葉許大，齊能辨舟中人數及其服色，即杯斝壺觴之屬亦歷歷可數。下山至泊所，則舟甚大，所視皆不爽也。


應潛齋重瞳


仁和應潛齋，名撝謙，兩目皆重瞳。


黃淳餘重瞳


武進黃仲則之孫曰淳餘，小仲之子也。生而重瞳，雙眸炯炯，諦視之，眶有瞳神二。時方周晬，頭顱至魁偉。至七齡，家人抱往武廟，睹關壯繆像，忽盛怒，戟手大罵。家人大駭，抱歸，是夜即殤。


朱脩廬短視


青浦朱脩廬，名桐森，短於視。一日薄暮，至友人趙一新家。趙方置壽棺，豎立門側。朱以為戶開也，亟走入，東西捫摸而無徑，心急足違，棺被推遽仆，大聲疾呼。鄰人咸集，始扶之以出。


吳趼人短視


南海吳趼人徵君沃堯，自號我佛山人，神宇軒然，望而知為高明之士，惟絀於目力，必增鏡助光。有所著述，下筆萬言，不加點竄。然恆以靜夜為之，昧爽乃少休，日出更趨治事。以酒為糧，或逾月不一飯。


駱文忠瞽能辨人


駱文忠公秉章督川時，蜀民見其摧陷廓清，用兵神速，謂為諸葛復生。其後雙目失明；僚屬來謁者，或以手捫其面目，或以耳聽其聲音，輒辨識為某人，與之談論公事，百不失一。


朱竹石瞽能辨人


平湖朱之榛，字竹石，中年目失明，然以道員久次江蘇，主持通省牙釐局，應官治事，亦如常人。嘗於光緒朝權江蘇按察使者十次。晚年，奏補淮揚徐道，其進謁大吏，訪問寮寀，進退周旋，毫無所誤。蓋瞽而辨人，亦如駱文忠也。


瞽者能葉子戲


沈青齋之子賓谷，雙目皆瞽，不能行。然或與之為葉子戲，摸其牌而配合去取之，雖巧者莫能勝也。


徐武令辭艱於口


徐武令為人樸訥，辭艱於口，平居輒好書寫，不知棋局，每以自方葛洪。


陸德恭四乳獨腎


青浦增廣生陸馥蓉，名德恭，幼穎慧，總角時能背誦《十三經》。有異稟，四乳獨腎。


陳忠愍腰大


道光壬寅，英兵逼吳淞，陳忠愍公化成帥舟師駐於黃浦。會天暑，觸熱，乃率親隨二人登岸，至某商店，乞假片地以滌煩燥。商諾之，並以酒食進。啖雞子數十，食肉無算，下以火酒，約三斤許。少選，商請進浴，偕兩親隨入室，商窺之於窗隙，見其腰膊間纏青布兩幅，即令從人去之，其腰圍大逾常人。浴罷，挺立如前，裹腰以出，謝商，登舟去。


曲膝虛坐


張文襄督粵時，一日，見諸州縣官，入見者八客，而客座僅八椅，除主位外僅七座，僕忘未增椅。有一客曲膝頓股，虛作坐形。久之，倦忘，略一轉動，即仰倒於地，四座愕然。


應潛齋手有文


應潛齋生而有文在手，如八卦。有欲試其操守者，藏妓於館，夜醉而歸之，誦書達旦，卒不為動。


手指長甲


高宗南巡時，有獻詩者，手指爪甚長，特異於眾。內有數爪，以過長，屈曲繞其掌。故露其爪於外，若有得色。退後，上顧侍者曰：「是人必甚懶，否則何指爪之長也。」


纖手剝芡實


道、咸間，段光清令鄞縣，察察為明，曾以瑣事邀盛譽。下車初，輒乘夜微行，過某家，聞嗚嗚作響，內有燈光，自門隙窺之，乃豆腐店也。見一男子袒而推磨，燈光下有一少婦，貌殊可人，以纖指剝芡實，親納於男子口中，如喂小孩，且嬉笑，與男子接吻，狀甚狎。段見之，疑或有奸情也。回署，即遣役拘男婦至，詰之，始知其實為夫婦也。段大嘉許，稱為梁孟復見，飭吏取錢二十千賞之，俾善營生業，別賞婦以綢布數端，為婦人敬夫者勸。夫婦皆叩謝而出。


養手指爪


光緒間，有女子楊貞媛者，喜養爪，蓄之十餘稔，爪長二尺餘，復折至數寸。自記其養爪之法凡四：一，指宜常屈，勿使伸，護以銀甲，其甲必長於爪一寸，歲易之。一，盥漱時，以巾揩漬胰子沫，頻拭之，則明透如通犀。一，夏日宜卸甲，免指肉腐敗。冬日藏甲於油中，使不失溫和，免風拆。卸甲時宜伸，護甲時宜屈，盥時宜伸，浴時臥時皆宜屈。一，爪不可為挖耳及搔癢之用，偶有損，見甲邊露白痕，亟翦之，勿稍惜。若氣候燥烈，甲邊卷曲，宜置溫湯中。其效應亦四：一，蓄爪可弭強暴之氣，蓋以護惜指爪為重，不復有燥烈之性矣。一，占候可以預知。天將雨，爪紋間黃白；天將晴，爪色盡白；天熱，則護甲內有氣水；天冷，則護甲之根膚色燥白。一，蓄爪可以驗病。將病，則爪色漸枯；既病，則爪根潔白，無血色；病將愈，爪根現粉紅色；健康時，則爪色瑩潤；病後，則爪根現出一節，大病節顯，小病節微。一，可以占禍福。偶或斷折，即有禍徵。某年，貞媛之無名指爪折，而幼子逝。又一日，中指爪折，而遇盜。似此中亦有蓍蔡之意也。


章氏子孫足指有歧


浙中章姓，有特別之標識，蓋其家先代有節婦，小足而趾有歧，於是子孫之足莫不有六指，惟其女之出嫁者，則僅傳其子而止，至於孫即如常矣。


徐三痶腳餓死


徐三痶腳，農家子也。傳者不詳為何縣人。童時有痘疔生足底，遂不良於行。俗謂企踵行曰痶，而其人於兄弟行居三，故里人呼之曰徐三痶腳。痶腳不識字，然自幼惡釋氏，有僧至門，必持椎逐之，遇於途，則詈曰：「懶奴，懶奴。」


時世祖初定鼎，民猶未親附，痶腳聞四方有起義兵者，乃謂其父曰：「我家何不起義？」父曰：「癡兒子，我鄉農也，何義之起！」於是疾走村學究所，求書「忠義」二字，學究書與之。歸，即裂白布一幅，依學究所書點畫，大書二字於布，揭竿，標之門前。父大驚，取布裂之，唾其面曰：「我一家為爾死矣。」痶腳憤懣不能語，入其室，引被自覆而臥。呼之不起，與之食，覆諸被中。積五日，母往探之，僵矣。詢其父曰：「癡子胡以死？」發其被，五日所餉之飯粒皆在。


陳清恪左足赤痣


陳清恪公詵左足下有赤痣，每自詡為貴徵。查夫人侍婢黃氏嘗為濯足，手捧足而視其痣，陳笑曰：「我所以官極品者，此痣之相也。」婢亦笑曰：「公欺我。公足僅一痣，已貴為公卿，何以我兩足心均有赤痣而為婢？」陳驚，使跣而視之，信，遂納為簉室，即黃夫人也。生二子，長文勤公世倌官宰相，次誾齋名世侃，官翰林。


厲樊榭曳步緩行


錢塘厲樊榭徵君鶚，意制拙率，不修威儀。嘗曳步緩行，仰天搖首，雖在衢巷，時見吟詠意。市人望見，輒呼曰：「詩魔來矣。」


孫氏子四足


宣統辛亥三月，奉賢孫某妻孕年餘而產一男，頭有二角，面若虎，四足，足三指，爪尖利，能行，能攫物以食。不乳不啼，月餘而餓斃。


婦女本多天足


光緒戊戌，滬上有天足會之設，蓋以勸導婦女使不纏足也。然天足亦固有之，第不能見諸富貴之家耳。順天所屬大興宛平之土著，除旗人向為天足外，小家婦女亦皆不纏。直隸之盧龍、豐潤、易州、承德、宣化，其滿、蒙婦女為天足。奉、吉、黑三省以漢、滿、蒙雜居，天足甚多。山東則德州、益都有滿、蒙二族之天足。河南之開封、山西之太原亦如之。江蘇則大江南北皆有之，所業為耕桑漁樵畜牧及雜役。江寧並有滿洲之天足。丹徒並有蒙古之天足。江浦、六合、丹陽、上海、松江、青浦、奉賢、金山、太倉、嘉定、寶山、長洲、元和、吳縣、常熟、崑山、吳江、武進、無錫、江陰、靖江、通州、淮安、江都、儀徵、興化、泰州、高郵、寶應亦皆多天足。安徽則合肥、廬江、巢縣、無為、蕪湖、天長多天足，以耕樵漁牧為業。江西之蓮花廳、贛縣、雩都、信豐、興國、會昌、安遠、長寧、龍南、定南、虔南、南康、上猶、崇義、寧都亦多天足，皆力田。福建各縣多天足。江西、福建且有肩挑貿易以食男子者，而男子則事攜抱主炊汲焉。浙江則浙西時有所見，仁和、錢塘之滿、蒙二族為天足，海寧、嘉興、嘉善、海鹽、平湖、烏程、歸安、安吉、孝豐亦間有之。湖北則襄陽有天足，業農。江陵則有滿、蒙二族之天足。湖南之瀏陽、寶慶、祁陽、東安、道州、寧遠、永明、江華、郴川、汝城、嘉禾、常德、沅陵、辰谿、漵浦、芷江、黔陽、麻陽、永順、靖州、會同、鳳凰多天足，業耕樵。陝西則西安有滿、蒙二族之天足。甘肅則回族與寧夏武成、莊浪之滿、蒙二族有天足。新疆天足頗多。四川則成都之滿洲、蒙古二族與冕寧、邛崍、大邑、西充南部有之。廣東、廣西各縣多天足，所業為耕樵漁牧及舁輿。貴州則苗女外，亦間有天足。蒙古、西藏、青海則皆天足也。自天足會設立後，而中流社會以上之女不纏者益多，且有已纏而放者矣。


廣州赤腳


粵省婦女多天足，而潮州則以小足為貴，凡納妾，惟纏足者入門即稱姨，否則以赤腳呼之，必待生子娶婦，始得著襪拖屐，至大婦死而後著履，若無所出，則終身跣足而已。


粵女日必濯足一二次，潔白無垢。或謂濯時以粉擦其足跟，膩而且滑，則傳聞之訛也。


粵東謂船娘曰蛋家婆，其年少而有姿者則謂之蛋家妹，以艇為家，不登岸，不操他業，即不入民籍之蛋戶也。間亦有操神女生涯者。顧無不赤足，冬時亦然，而下著茛綢褌兩層，上則披絮襖也。


廣潮妾足


廣州男子多置妾，小康之家輒有姬侍七八人，皆天足也。大婦輒纖趾。潮州俗異是，大婦之天足者十常得九，妾則無不纖足也。


婦女纏足


各省婦女，除滿、蒙、回、藏及苗類外，向以纏足為文明各國所詬病，而人民懵懵焉不以為恥。推厥原因，實由富貴貧賤階級之見深入人心，縉紳之家轉斥原野農婦之天足者謂猶未進化。人懷此見，遂成風會，不特不平等之已極，亦大有害於國民之生理與生計也。


纏足者以矯揉造作為能事，所傳有七字訣：曰瘦、曰小，曰尖，曰彎，曰香，曰軟，曰正。然惟江蘇之揚州稍能近是，自餘各省則適相反，肥大團直臭硬歪，雖益陽女子以小足著稱於湘，而亦不免。


粵女纏足


粵女之纏足，在未倡天足以前，富貴人家則必纏之以表示其為巨室。而足之形式，貴短圓而不貴尖瘦，大約直徑二三寸者，橫徑亦如之。相傳粵中最上之纖足，能立於小碟內，故纏足者需人而行，苟無人扶掖，雖一步亦不能行也。


好色不好弓足


袁子才好色，而不好弓足。杭州趙鈞臺買妾蘇州，有李姓女，貌絕佳，而嫌其足未裹。媒謂女能詩，趙即戲以弓鞋為題，面試之。女即書云：「三寸弓鞋自古無，觀音大士赤雙趺。不知裹足從何起，起自人間賤丈夫。」趙大慚。袁聞之曰：「此君非真好色也，亦可為小人之下達者矣。」貽書責之曰：「眉目髮膚，先天也。足，後天也。」又云：「女貴娉婷，其所以娉婷者，為其領如蝤蠐，腰如約素耳，非謂其站立不穩也。倘弓足三寸而縮頸麤腰，可能望其凌波微步珊珊來遲否？」趙得書，無以答。說者曰：「湖樓諸弟子亦有膚圓緻緻者，袁欲作蹇修，而人頗以此為嫌，故不禁慨乎其言之也。」


姚美人足


嘉、道間，臨平姚氏有一婦，生前姣麗無雙，且雙足纖小，每製履，倦則以鍼線插髻上，幫帛垂耳後，纔如一葉，人不見也。以故不良於行，行必以婢媼扶掖之。姚美人之名，聞於鄉里。臨平有地曰美人埭，以此婦名也。其子婦悍甚，恆與其姑立而誶語，婦懦，不能與爭，鬱鬱久之，竟雉經死。婦工翰墨，臨死自書一紙，詳述其子婦勃谿之狀，置懷中。其子搜得，燔之。其子婦曰：「凡縊死者下有遺魄，不掘出且為祟。」乃掘地深數尺，果得如炭者一段，亦燔之。


小腳會


直隸宣化有小腳會，歲必五月十三日舉行於城隍廟。廟前長街數里，兩旁民居稠密，先會數日，其戚友之靚妝炫服而至者，絡繹不絕。屆期，廟中演劇酬神，百戲競集，遊人雜遝，與士女之進香者肩相摩，踵相接也。婦女不往游及既遊而歸者，大率列坐門前，多或十餘人，少亦五六人，日必易著新鞵，其富厚者日凡四五易，遊人指視，贊其纖小，則以為榮。


是日，乃俗所謂漢壽亭侯關羽之誕日，會本在漢壽祠。侯故有甲，是日出而晾之，故名晾甲。某年，廟欲圮，廟祝鳩工庀材，葺而新之，未落成而誕日屆，乃借城隍廟以舉斯會，而城隍廟祝豔其利，百計籠絡。至明年，復為斯會，紛紛者已不復為故步之循矣。然晾甲之名猶在人口，久之，遂誤而為此。或作四斷句記其事云：「榴花紅映鬢邊釵，午日纔過節更佳。曉起妝樓梳洗罷，開箱先檢鳳頭鞋。」「綠陰如幄覆茅檐，團坐門前笑語添。惹得游人偷眼看，裙邊一樣露纖纖。」「花底誰家晝掩門，早攜女伴去前村。最憐一路香塵細，行過蓮鉤盡有痕。」「神祠遊罷興偏饒，歸路斜陽滿柳條。為語鄰家諸姊妹，耍青時節再相邀。」{{六月初六日有耍青會。}}


陝女三足


陝西女子咸纏足家居，足小，須扶杖而行，故陝人稱女子有三足，言其行路無時可離木杖也。河南、甘肅、山西及廣東之纏足者亦類是。


________________


燕京歲時記


《燕京歲時記》 清 富察敦崇


元旦


京師謂元旦為大年初一。每屆初一，於子初後焚香接神，燃爆竹以致敬，連霄達巷，絡繹不休。接神之後，自王公以及百官，均應入朝朝賀。朝賀已畢，走謁親友，謂之道新喜。親者登堂，疏者投刺而已。貂裘蟒服，道路紛馳，真有車如流水馬如游龍之盛，誠太平之景象也。是日，無論貧富貴賤，皆以白面作角而食之，謂之煮餑餑，舉國皆然，無不同也。富貴之家，暗以金銀小錁及寶石等藏之餑餑中，以卜順利。家人食得者，則終歲大吉。


按，《荊楚歲時記》：正月一日，先於庭前燃爆竹以避山臊惡鬼。又《玉燭寶典》：正月一日為元日，亦云三元，歲之元、時之元、月之元。


八寶荷包


每至元旦，凡內廷行走之王公大臣，以及御前侍衛等，均賞八寶荷包，懸於胸前，部院大臣不預此例。


祭財神


初二日，致祭財神，鞭炮甚夥，晝夜不休。


破五


初五日謂之破五，破五之內不得以生米為炊，婦女不得出門。至初六日，則王妃貴主以及各宦室等冠帔往來，互相道賀。新嫁女子亦於是日歸寧。春日融和，春泥滑水達，香車繡憲，塞巷填衢。而諸商亦漸次開張貿易矣。


人日


初七日謂之人日。是日天氣清明者則人生繁衍。


按，東方朔《占書》：歲後八日，一日雞，二日犬，三日豕，四日羊，五日牛，六日馬，七日人，八日穀。其日清明，則所生之物育，陰則災。


順星


初八日，黃昏之後，以紙蘸油，燃燈一百零八盞，焚香而祀之，謂之順星。十三日至十六日，由堂奧以至大門，燃燈而照之，謂之散燈花，又謂之散小人。亦闢除不祥之意也。


按，《帝京景物略》：正月十三日，家以小盞一百八枚，夜燃之，遍散井灶、門戶、砧石，曰散燈。其聚如螢，散如星。富者燈四夕，貧者燈一夕止，又甚貧者無。此條所記與今大略相同，但未得其詳細耳。


打春（節令無定期，姑錄於正月之內，餘仿此）


打春即立春，在正月者居多。立春先一日，順天府官員至東直門外一里春場迎春。立春日，禮部呈進春山寶座，順天府呈進春牛圖。禮畢回署，引春牛而擊之，曰打春。是日富家多食春餅，婦女等多買羅卜而食之，曰咬春，謂可以卻春困也。


謹按，《禮部則例》載：立春前一日，順天府尹率僚屬朝服迎春於東直門外，隸役舁芒神土牛，導以鼓樂，至府署前，陳於彩棚。立春日，大興、宛平縣令設案於午門外正中，奉恭進皇帝、皇太后、皇后芒神土牛，配以春山。府縣生員舁進，禮部官前導，尚書、侍郎、府尹及丞後隨，由午門中門入，至乾清門、慈寧門恭進，內監各接奏，禮畢皆退。府尹乃出土牛環擊，以示勸農之意。又《湧幢小品》載，前明正統中，每歲立春，順天府別造春牛春花進御前及仁壽宮，凡三座。每座用金銀珠翠等物，費錢九萬餘。景皇即位，諭明年春日當複增三座。宛平坊民相率陳訴，乃以時花充用。


燈節


自十三以至十七均謂之燈節，惟十五日謂之正燈耳。每至燈節，內廷筵宴，放煙火，市肆張燈。而六街之燈以東四牌樓及地安門為最盛，工部次之，兵部又次之，他處皆不及也（兵部燈於光緒九年經閻文介禁止）。若東安門、新街口、西四牌樓亦稍有可觀。各色燈彩多以紗絹玻璃及明角等為之，並繪畫古今故事，以資玩賞。市人之巧者，又複結冰為器，栽麥苗為人物，華而不侈，樸而不俗，殊可觀也。花炮棚子制造各色煙火，競巧爭奇，有盒子、花盆、煙火桿子、線穿牡丹、水澆蓮、金盤落月、葡萄架、旗火、二踢腳、飛天十響、五鬼鬧判兒、八角子、炮打襄陽城、匣炮、天地燈等名目。富室豪門，爭相購買，銀花火樹，光彩照人，車馬喧闐，笙歌聒耳。自白晝以迄二鼓，煙塵漸稀，而人影在地，明月當天，士女兒童，始相率喧笑而散。市賣食物，乾鮮俱備，而以元宵為大宗。亦所以點綴節景耳。又有賣金魚者，以玻璃瓶盛之，轉側其影，大小俄忽，實為他處所無也。


謹按，《日下舊聞考》：前明燈市在東華門王府街東，崇文街西，亙二里許，南北兩廛，即今之燈市口也。市之日，凡珠玉寶器以逮日用微物，無不悉具。衢中列市，棋置數行，相對俱高樓。樓設氍逾簾幕，為宴飲地。一樓每日賃值至有數百緡者，皆豪貴家眷屬也。燈則有燒珠、料絲、紗、明角、麥秸、通草等，樂則有鼓吹、雜耍、弦索等，煙火則以架以盒，盒有械壽帶、葡萄架、珍珠簾、長明塔等。自初八日起，至十八日止，乃十日，非五日也。至百貨坌集，乃合燈與市為一處。今則燈歸城內，市歸琉璃廠矣。


筵九


十九日謂之筵九。每至筵九，皇上幸西廠子小金殿筵宴，看玩藝貫跤。蒙古王公請安告歸。臣工之得著貂裘者，盡於是日脫去，改穿白鋒毛矣。民間無事可紀，游賞白雲觀者謂之會神仙焉。


按，《帝京景物略曰》：燕九又曰宴邱。今則曰筵九，究未知其孰是。


開印


開印之期，大約於十九、二十、二十一三日之內，由欽天監選擇吉日時，先行知照，朝服行禮。開印之後，則照常辦事矣。


打鬼


打鬼本西域佛法，並非怪異，即古者九門觀儺之遺風，亦所以禳除不祥也。每至打鬼，各喇嘛僧等扮演諸天神將以驅逐邪魔，都人觀者甚眾，有萬家空巷之風。朝廷重佛法，特遣一散秩大臣以臨之，亦聖人朝服阼階之命意。打鬼日期，黃寺在十五日，黑寺在二十三日，雍和宮在三十日。


按，《宸垣識略》：東黃寺在安定門外鑲黃旗教場，順治八年奉敕就普淨禪林興建，康熙二十三年重修。寺西有琉璃門，曰清淨化城。後有石坊二座，石台一座，石塔一座，高八丈，雕鏤精工，上有金傘，光華奪目。相傳為班禪佛塔。班禪佛又曰瘢疹佛，蓋因出痘而示寂也。塔傍有經幢四，乃乾隆四十八年彭元瑞書；禦制清淨化城記，在台東，系滿、漢、蒙、梵四體字。塔後有樓曰慧香閣。雍和宮在東直門內北新橋正北里許，乃世宗憲皇帝藩邸也，登極後命名曰雍和宮。黑寺在德勝門外西北三里許，前寺曰慈度，後寺曰察罕喇嘛廟。所謂黑寺者，蓋指鐵色琉璃而言，今亦無之矣。後寺有鐵香亭一，乃康熙乙卯年造。


填倉


每至二十五日，糧商米販致祭倉神，鞭炮最盛。居民不盡致祭，然必烹治飲食以勞家人，謂之填倉。


按，《北京歲華記》云：二十五日人家市豕牛羊肉，恣餐竟日，客至苦留，必盡飽而去，謂之填倉。此條所記與今大略相同。惟富貴之家從未有食牛肉者，亦未有客至苦留之說，乃記者一隅之論也。


大鐘寺


大鐘寺本覺生寺，以大鐘得名，蓋歲時求雨處也。每至正月，自初一日起，開廟十日。十日之內，游人坌集，士女如云。長安少年多馳驟車馬以為樂，超塵逐電，勞瘁不辭。一騎之費，有貴至數百金者。豈猶有金台市駿之遺風歟！


謹按，《日下舊聞考》：華嚴鐘鑄於前明永樂時，高一丈五尺，徑一丈四尺，紐高七尺，厚七寸，重八萬七千斤。內外勒楷字法華經一部，字大五分，密如比櫛，乃學士沈度書。嘉靖間懸於萬壽寺。後言者謂京城白虎方，不宜有金聲，乃徹樓臥鐘於地。國朝乾隆八年，移置於覺生寺，即所謂大鐘寺也。在德勝門外七里，土城西北曾家莊。雍正十一年建鐘樓，高五丈，下方上圓，四面皆窗，後有旋梯，左升右降。鐘懸於中，竟體純銅，端正細膩，誠至寶也。惜未聽其一鳴耳。前殿有雍正十二年翰林院編修張若靄撰碑。


白雲觀


白雲觀在阜成門外西南五六里，其基最古，自金元以來即有之。觀內萬古長春四字，尚傳為邱長春所書。每至正月，自初一日起，開廟十九日。游人絡繹，車馬奔騰，至十九日為尤盛，謂之會神仙。相傳十八日夜內必有仙真下降，或幻游人，或化乞丐，有緣遇之者，得以卻病延年。故黃冠羽士，三五成群，趺坐廊下，以冀一遇。究不知其遇不遇也。觀內老人堂一所，皆道士之年老者居之，雖非神仙而年過百齡者時所恆有，亦修養之明徵也。觀後有亭園一區，乃近年所構，其先無之。


謹按，《日下舊聞考》：白雲觀乃元太極宮故墟，內塑邱真人像，白無須眉。正月十九日，都人致酹祠下，謂之燕九節。真人登州棲霞人，名處機，號長春子。年十九，為全真，學於寧海之昆崙山。歲在己卯，元太祖自奈曼遣使召之；使者未至，真人語其徒曰：「速促裝，天使召我，我當往。」翌日使者至，乃與弟子十八人同往，經數十國，行萬餘里，始達雪山。太祖時方西征，日事攻戰。真人每言：欲一天下者，必在乎不嗜殺人。及問為治之方，則告以敬天愛民為本。問及長生久世之道，則以清心寡欲為要。太祖大悅，命左史書諸策。真人乞東還，遂賜號曰神仙，封為大宗師，掌管天下道教，使居燕之太極宮。後改為長春宮，即今之白雲觀也。真人年八十，尸解仙去。


曹老公觀兒


曹老公觀在西直門內路北。每至正月，自初一日起，開廟半月，游人亦多。惟殿宇坍塌，牆垣不整，古佛零落，殊無可觀。有碑二，左刻乾隆禦制七律二首，右無字，後殿有鐵香爐一，乃前明萬歷辛卯年造。中殿有鐵香池一，乃崇禎九年管理御馬營太監孫繼武等造。


謹按，《日下舊聞考》：曹老公觀名崇元觀，乃明曹化淳興建，國朝乾隆二十三年重修。規模壯麗，法相莊嚴。百餘年來，傾圮殆盡，無複舊觀矣。或謂化淳興時有窖金，藏之觀中，以備將來重修之用。故京師有「里七歲，外七步，觀兒倒，觀兒修」之謠，然其言究無驗也。


廠甸兒


廠甸在正陽門外二里許，古曰海王村，即今工部之琉璃廠也。街長二里許，廛肆林立，南北皆同。所售之物以古玩、字畫、紙張、書帖為正宗，乃文人鑒賞之所也。惟至正月，自初一日起，列市半月。兒童玩好在廠甸，紅貨在火神廟，珠寶晶瑩，鼎彞羅列，豪富之輩，日事搜求，冀得異寶。而紅貨之內以翡翠石為最尊，一搬指翎管，有價至萬金者。翡翠之外並重料壺，然必須官窯古月軒者方為上品，新料不足道也。蓋玩好之物，風尚不同，乾隆間重珊瑚，賤碧霞璽。後又重碧霞璽。近更重翡翠石及料壺。風雅之士亦間有重舊玉者。笛頭劍隔，古色盎然，而真偽殊不易辨。故予嘗曰：「物而能言，免去許多聚訟。」蓋指此也。至於舊磁一類，甚屬寥寥，已多為外洋買去矣。


謹按，《日下舊聞考》：琉璃廠東有遼御史大夫李內貞墓，乃乾隆三十六年工部郎中孟水皓得其志石於土中，有葬於海王村之語。


東西廟


西廟曰護國寺，在皇城西北定府大街正西。東廟曰隆福寺，在東四牌樓西馬市正北。自正月起，每逢七、八日開西廟，九、十日開東廟。開廟之日，百貨雲集，凡珠玉、綾羅、衣服、飲食、古玩、字畫、花鳥、蟲魚以及尋常日用之物，星卜、雜技之流，無所不有。乃都城內之一大市會也。兩廟花廠尤為雅觀。春日以果木為勝，夏日以茉莉為勝，秋日以桂菊為勝，冬日以水仙為勝。至於春花中如牡丹、海棠、丁香、碧桃之流，皆能於嚴冬開放，鮮艷異常，洵足以巧奪天工，預支月令。其於格物之理，研求幾深，惜未有著書者耳。嘗觀泰西農學書中，謂一粒之獲可得十萬粒，如以花之法之，定能遠過其上。但是人工既貴，灌溉亦難，以之治玩好則可，以之治稼穡則斷斷乎其不能也。即如冬瓜、王瓜、茄子、扁豆之類，皆能於嚴冬栽植，色味俱佳。但價值太昂，不能盡人而食，是亦不能行之明証也。


謹按，《日下舊聞考》：護國寺元曰崇國寺，明曰大隆善護國寺，今只曰護國寺。乃元丞相脫克脫之故宅。寺中千佛殿旁立一老髯，襆頭朱衣；一老嫗，鳳冠朱裳，即其夫婦之像。今已無存矣。隆福寺乃前明景泰四年建，役夫萬人。寺中白石台欄，乃英宗南內翔鳳殿故物也。本朝雍正元年重加修葺，用世宗御製碑文，較之護國寺尚為完整（隆福寺於光緒二十七年十月二十二日毀於火）。


土地廟


土地廟在宣武門外土地廟斜街路西。自正月起，凡初三、十三、二十三日有廟市。市無長物，惟花廠鴿市差為可觀。


謹按，《日下舊聞考》：土地廟，其基最古，有前明萬歷四十三年碑，稱曰古跡老君堂都土地廟。遼金時廟在都城東門之外，今莫得其方向矣。


花兒市


花兒市在崇文門外迤東。自正月起，凡初四、十四、二十四日有市。市皆日用之物。所謂花市者，乃婦女插戴之紙花，非時花也。花有通草、綾絹、綽枝、摔頭之類，頗能混真。花市之外亦有鴿市，在廛北小巷內。


按，《居易錄》：京師花兒市鬻黃鴿二，毛羽作黃金色，索價甚高云云。蓋京師多好蓄鴿，種類極繁，其尋常者有點子、玉翅、鳳頭白、兩頭烏、小灰、皂兒、紫醬、雪花、銀尾子、四塊玉、喜鵲花、跟頭花、脖子、道士帽、倒插兒等名色。其珍貴者有短嘴、白鷺鶯、白烏牛、鐵牛、青毛、鶴秀、蟾眼灰、七星、鳧背、銅背、麻背、銀楞、麒麟、斑西、雲盤、藍盤、鸚嘴、白鸚嘴點子、紫烏、紫點子、紫玉翅、烏頭、鐵翅、玉環等名色。凡放鴿之時，必以竹哨綴於尾上，謂之壺盧，又謂之哨子。壺盧有大小之分，哨子有三聯、五聯、十三星、十一眼、雙筒、截口、眾星捧月之別。盤旋之際，響徹雲霄，五音皆備，真可以悅耳陶情。至前輩所謂架鴿者，今無之矣。又《餘氏辨林》云：「京師孟春之月，兒女多剪彩為花或草蟲之類插首，曰鬧嚷嚷，即古所謂鬧裝也。是即綾絹花之濫觴歟！


小藥王廟、北藥王廟


小藥王廟在東直門內路北，北藥王廟在舊鼓樓大街。自正月起，每朔日、望日有廟市，市皆婦女零用之物，無甚可觀。


耍耗子、耍猴兒、耍苟利子、跑旱船


京師謂鼠為耗子。耍耗子者，水箱之上，縛以橫架，將小鼠調熟，有汲水鑽圈之技，均以鑼聲為起止。耍猴兒者，木箱之內藏有羽帽烏紗，猴手自啟箱，戴而坐之，儼如官之排衙。猴人口唱俚歌，抑揚可聽。古稱沐猴而冠，殆指此也。其餘扶犁跑馬，均能聽人指揮。扶犁者，以犬代牛；跑馬者，以羊易馬也。苟利子即傀儡子，乃一人在布帷之中，頭頂小台，演唱打虎跑馬諸雜劇。跑旱船者，乃村童扮成女子，手駕布船，口唱俚歌，意在學游湖而採蓮者，抑何不自愧也！凡諸雜技皆京南人為之，正月最多。至農忙時則舍藝而歸耕矣。


太陽糕（以下二月）


二月初一日，市人以米麥團成小餅，五枚一層，上貫以寸餘小雞，謂之太陽糕。都人祭日者，買而供之，三五具不等。


龍抬頭


二月二日，古之中和節也。今人呼為龍抬頭。是日食餅者謂之龍鱗餅，食面者謂之龍須面。閨中停止針線，恐傷龍目也。


春分


春分前後，官中祠廟皆有大臣致祭，世家大族亦於是日致祭宗祠，秋分亦然。


按，《月令廣義》云：「分者半也，當九十日之半也，故謂之分。夏冬不言分者，天地間二氣而已，陽生於子，極於午，即其中分也（立春至立夏九十日）。


清明


清明即寒食，又曰禁煙節。古人最重之，今人不為節，但兒童戴柳祭掃墳塋而已。世族之祭掃者，於祭品之外，以五色紙錢制成幡蓋，陳於墓左。祭畢，子孫親執於墓門之外而焚之，謂之佛多，民間無用者。


按，《析津志》云：遼俗最重清明，上自內苑，下至士庶，俱立秋千架，日以嬉戲為樂。自前明以來，此風久革，不複有半仙之戲矣。又《歲時百問》云：萬物生長此時，皆清淨明潔，故謂之清明。至清明戴柳者，乃唐高宗三月三日祓禊於渭陽，賜群臣柳圈各一，謂戴之可免蠆毒。今蓋師其遺意也。


賣小油雞、小鴨子


二月下旬，則有販乳雞、乳鴨者，沿街吆賣，生意暢然。蓋京師繁盛，雞騖之屬日須數萬只，是皆以人力育之，非自乳也。執此業者名曰雞鴨房，在齊化門、東直門一帶。


三月三（以下三月）


俗謂栽壺盧者，必於三月三日下種，否則結實不繁。


蟠桃宮


太平宮在東便門路南，門臨護城河。因廟內有西王母之像，故曰蟠桃宮。每屆三月，自初一日起，開廟三日，游人亦多。然較之白雲觀等。則繁盛不如矣。


東嶽廟


東嶽廟在朝陽門外二里許。除朔望外，每至三月，自十五日起，開廟半月。士女雲集，至二十八日為尤盛，俗謂之手覃塵會。其實乃東岳大帝誕辰也。廟有七十二司，司各有神主之。相傳速報司之神為岳武穆，最著靈異。凡負屈含冤心跡不明者，率於此處設誓盟心，其報最速。階前有秦檜跪像，見者莫不唾之，已不辨面目矣。後閣有梓潼帝君，亦著靈異，科舉之年，祈禱相屬。神座右有銅騾一匹，頗能愈人疾病。病耳者則摩其耳，病目者則拭其目，病足者則撫其足。閣東有甲胄之像數，半身沒於地中，俗傳為楊家將云云，究不知其為何神也。廟中道教碑乃元翰林院承旨趙孟ぽ所書，字畫雖真，豐神已失，想為俗工鑿治矣。


謹按，《日下舊聞考》：東嶽廟乃元延中建，以祀東嶽天齊仁聖帝。前明正統中，益拓其宇，兩廡設七十二司，後設帝妃行宮。本朝康熙三十七年，居民不戒而毀於火。特頒內帑修之，閱三歲而落成。殿閣廊廡，視舊加飭。乾隆二十六年複加修葺，規制益崇。故至今只謁東陵時，必於此拈香用膳焉。


潭柘寺


潭柘寺在渾河石景山西慄園莊北，去京八十餘里。每至三月，自初一日起，開廟半月，香火甚繁。廟中萬山中，九峰環抱，中有流泉，蜿蜒門外而沒。有銀杏樹者，俗曰帝王樹，高十餘丈，闊數十圍，實千百年物也。其餘玉蘭修竹、松柏菩提等，亦皆數百年物，誠勝境也。其先戒律極嚴，葷酒莫入。近則酒炙紛騰，無複向時清淨矣。有靈蛇二，曰大青小青，與秘魔崖相仿佛，殊不知是一是二。所謂柘木者，僅存數尺，與元妙嚴公主拜佛磚同為古跡。凡至寺者必觀此數事焉。


謹按，《日下舊聞考》：潭柘寺在羅嶺平原村，去京城西北九十里。晉曰嘉福，唐曰龍泉。京師諺曰：「先有潭柘，後有北京。」蓋寺之最古者。本朝康熙間，更名岫雲寺。寺故海眼，佛殿基即潭也。唐華嚴師在山說法，神龍施潭為寺，一夕大風雨，潭成平地。今潭徙而涓涓者不絕。柘久枯，高七八尺，覆以瓦亭。龍去而子猶存，青色，長五尺，大如碗，時出現。


戒台


凡游潭柘者，必至戒台。蓋戒台無定期，惟六月六日有晾經會，縱人游觀，而游者卒鮮。蓋天氣既熱，又多大雨也。寺名萬壽，在潭柘東南，以松勝。故京師論游者，必與潭柘並稱焉。


謹按，《日下舊聞考》：萬壽寺在馬鞍山，唐武德中建，曰慧聚寺。明正統間改今名。有康熙、乾隆御書聯額。寺有戒台，乃遼咸雍間僧法均始開，明正統中敕如幻律師說戒立壇焉。壇在殿內，以白石為之。寺後有太古、觀音、化陽、龐涓、孫臏五洞，寺西五里有極樂峰。


天台山


天台山在京西磨石口，車馬可通。即翠微山之後山也。每歲三月十八日開廟，香火甚繁。寺門在南山之麓，寺在北山之巔，相去幾至里許。沿山有流泉三四，涓涓不窮。所謂魔王者，語多荒誕不經，無從考其出處矣。


換季


每至三月，換戴涼帽，八月換戴暖帽，屆時由禮部奏請。大約在二十日前後者居多。換戴涼帽時，婦女皆換玉簪，換戴暖帽時，婦女皆換金簪。


黃花魚、大頭魚


京師三月有黃花魚，即石首魚。初次到京時，由崇文門監督照例呈進，否則為私貨。雖有挾帶而來者，不敢賣也。四月有大頭魚，即海鯽魚，其味稍遜，例不呈進。


舍緣豆（以下四月）


四月八日，都人之好善者，敢青黃豆數升，宣佛號而拈之。拈畢煮熟，散之市人，謂之舍緣豆。預結來世緣也。


謹按，《日下舊聞考》：京師僧人念佛號者，輒以豆記其數。至四月八日佛誕生之辰，煮豆微撒以鹽，邀人於路請食之，以為結緣。今尚沿其舊也。


萬壽寺


萬壽寺在西直門外五六里，門臨長河，乃皇太后祝厘之所。每至四月，自初一日起，開廟半月。游人甚多，綠女紅男，聯蹁道路。柳風麥浪，滌蕩襟懷，殊有天朗氣清、惠風和暢之致。誠郊西之勝境也。


謹按，《日下舊聞考》：萬壽寺在廣源閘西。明萬歷五年建，本朝乾隆十六年、二十六年兩次重修。出門之內為鐘鼓樓、天王殿，殿後為萬壽閣，再後為禪堂。堂後有假山，假山上為大士殿，下為地藏洞。山後為無量壽佛殿、三聖殿，又後為後樓。樓前松檜皆數百年物。光緒初年毀於火。最後為菜圃，圃有水車二。光緒二十年重修行宮，並菜圃而圈入矣。


西頂


西頂娘娘廟在萬壽寺西八九里。每至四月，自初一日起，開廟半月，繁盛與萬壽寺同。山門中四天王像，神氣如生，猙獰可畏。座下八鬼怪，尤覺駭人。凡攜小兒者多掩其目而過之。廟有七十二司神，皆繪畫，非塑像也。每開廟時特派大臣拈香，與丫髻山同，他處無之。


謹按，《日下舊聞考》：西頂碧霞元君廟在京西藍靛廠前，明萬歷年建，國朝康熙五十一年重修，改名曰廣仁宮。


妙峰山


妙峰山碧霞元君廟在京城西北八十餘里。山路四十餘里，共一百三十餘里。地屬昌平。每屆四月，自初一日開廟半月，香火極盛。凡開山以前有雨者謂之淨山雨。廟在萬山中，孤峰矗立，盤旋而上，勢如繞螺。前可踐後者之頂，後可見前者之足。自始迄終，繼晝以夜，人無停趾，香無斷煙。奇觀哉！廟南向，為山門，為正殿，為後殿。後殿之前有石凸起，似是妙峰之巔石。有古柏三四株，亦似百年之物。廟東有喜神殿、觀音殿、伏魔殿，廟北有回香亭。廟無碑碣，其原無可考。然自雍乾以來即有之，惜無記之者耳。進香之路日闢日多。曰南道者，三家店也。曰中道者，大覺寺也。曰北道者，北安合也。曰老北道者，石佛殿也。近日之最稱繁盛者，莫如北安合。人煙輻輳，車馬喧闐，夜間燈火之繁，燦如列宿。以各路之人計之，共約有數十萬。以金錢計之，亦約有數十萬。香火之盛，實可甲於天下矣。


{髟丫}髻山


{髟丫}髻山碧霞元君廟在京城東北懷柔縣界。每至四月，自初一日起，開廟半月，繁盛亞於妙峰，而山景過之。都人謂之東山。


北頂（東頂附）


北頂碧霞元君廟在德勝門外土城東北三里許。每歲四月有廟市，市皆日用農具，游者多鄉人。東頂在東直門外，與北頂同。


榆錢糕


三月榆初錢時，採而蒸之，合以糖面，謂之榆錢糕。四月以玫瑰花為之者，謂之玫瑰餅。以藤蘿花為之者，謂之藤羅餅。皆應時之食物也。


黃鸝


四月末花事將闌，易增惆悵。惟柳陰中鶯聲婉囀，如鼓笙簧，殊有鬥酒雙柑之樂。惟月餘則去，不能久住耳。古詩云：「黃慄留鳴桑椹美。」黃鸝既鳴，則桑椹垂熟，正合今京師節候。


蘆筍、櫻桃


四月中蘆筍與櫻桃同食，最為甘美。古詩云「蘆筍生時柳絮飛」，「紫櫻桃熟麥風涼」。均與今京師時令最為符合。


涼炒面


四月麥初熟時，將面炒熟，合糖拌而食之，謂之涼炒面。


玫瑰花、芍藥花


玫瑰，其色紫潤，甜香可人，閨閣多愛之。四月花開時，沿街喚賣，其韻悠揚。晨起聽之，最為有味。芍藥乃豐台所產，一望彌涯。四月花含苞時，折枝售賣，遍歷城坊。有楊妃、傻白諸名色。是二花者，最為應序，雖加以難カ之力，不能易候而開，是亦花中之強項令矣。


端陽（以下五月）


京師謂端陽為五月節，初五日為五月單五，蓋端字之轉音也。每屆端陽以前，府第朱門皆以粽子相饋貽，並副以櫻桃、桑椹、荸薺、桃、杏及五毒餅、玫瑰餅等物。其供佛祀先者，仍以粽子及櫻桃、桑椹為正供。亦薦其時食之義。


按，《續齊諧記》：屈原以五月初五日投汨羅江，楚人哀之，至此日，以竹筒子貯米，投水以祭之，以楝葉塞其上，以彩絲纏之，不為蛟龍所竊。是即粽子之原起也。


雄黃酒


每至端陽，自初一日起，取雄黃合酒曬之，用塗小兒額及鼻耳間，以避毒物。


天師符


每至端陽，市肆間用尺幅黃紙，蓋以朱印，或繪畫天師鐘馗之像，或繪畫五毒符咒之形，懸而售之。都人士爭相購買，粘之中門，以避祟惡。


按，《後漢?禮儀志》：五月五日朱索五色印為門戶飾，以止惡氣。是即天師符之由來歟！


菖蒲、艾子


端午日用菖蒲、艾子插於門旁，以禳不祥，亦古者艾虎蒲劍之遺意。


彩絲系虎


每至端陽，閨閣中之巧者，用綾羅制成小虎及粽子、壺盧、櫻桃、桑椹之類，以彩線穿之，懸於釵頭，或系於小兒之背。古詩云：「玉燕釵頭艾虎輕。」即此意也。


按，《風俗通》云：五月五日以彩絲系臂，闢鬼及兵，令人不病瘟。一名長命縷，一名續命縷。


剪彩為葫盧


又端陽日用彩紙剪成各樣葫盧，倒粘於門闌之上，以洩毒氣。至初五午後，則取而棄之。


賜葛


內廷王公大臣至端陽時，皆得恩賜葛紗及畫扇。


城隍出巡


四月二十二，宛平縣城隍出巡。五月初一日，大興縣城隍出巡。出巡之時，皆以八人肩輿，舁藤像而行。有舍身為馬僮者，有舍身為打扇者，有臂穿鐵鉤懸燈而導者，有披枷帶鎖儼然罪人者。神輿之旁，又扮有判官鬼卒之類，彳亍而行。亦無非神道設教之意。


過會


過會者，乃京師游手，扮作開路、中幡、貢箱、官兒、五虎棍、跨鼓、花鈸、高蹺、秧歌、什不閒、耍壇子、耍獅子之類，如遇城隍出巡及各廟會等，隨地演唱，觀者如堵，最易生事。如遇金吾之賢者，則出示禁之。


都城隍廟


都城隍廟在宣武門內溝沿西，城隍廟街路北。每歲五月，自初一日起，廟市十日。市皆兒童玩好，無甚珍奇，游者鮮矣。


謹按，《日下舊聞考》：都城隍廟，在前明時以每月朔望及二十三日有廟市。市之日，陳設甚夥，人生日用所需，精粗畢備。羈旅之客，持阿堵入市，頃刻富有完美。書畫古董，真偽錯陳，其他剔紅填漆舊物，自內廷闌出者，尤為精好。其初所索甚微，後其價十倍矣。至於窯器，最貴成化，次則宣德。杯盞之屬，初不過數金，嗣則成窯酒杯至博銀百金。宣德香爐，所酬亦略如之。廟系元世祖至元十七年創建，前明重修之，本朝雍正四年、乾隆二十八年又重修之。光緒初年，廟毀於火，碑皆煆裂。所謂各直省城隍像者，零落殆盡。近惟將正殿修複，以便春秋祭享，餘尚殘破如故也。


南頂


南頂碧霞元君廟在永定門外五六里，西向。左右有牌坊二，左曰廣生長養，右曰群育滋藩。皆乾隆三十八年重修時御書。每至五月，自初一日起，開廟十日，士女雲集。廟雖殘破，而河中及土阜上皆有亭幛席棚，可以飲食坐落。至夕散後，多在大沙子口看賽馬焉。


按，《宸垣識略》云：南頂以南之河名涼水河，橋名永定橋。土阜名九龍山，乃乾隆間疏浚涼水河時堆成。環植桃柳萬株，開廟時游人皆敷席攜，群飲其下。近則土阜雖存而桃柳零落矣。


十里河


十里河關帝廟在廣渠門外。每至五月，自十一日起，開廟三日，梨園獻戲，歲以為常。


瑤台


瑤台即窯台，在正陽門外黑窯廠地方。時至五月，則搭涼篷，設茶肆，為游人登眺之所。亦南城之一古跡也。


謹按，《日下舊聞考》：黑窯廠為明代制造磚瓦之所。本朝均交窯戶備辦，此廠遂廢。其地坡壟高下，蒲渚參差，都人士登眺，往往而集焉。


磨刀雨


京師諺曰：「大旱不過五月十三。」蓋五月十三乃俗傳關壯繆過江會吳之期，是日有雨者謂之磨刀雨。


分龍兵


京師謂五月二十三日為分龍兵。蓋五月以後，大雨時行，隔轍有雨，故須將龍兵分之也。


按，宋陸佃《埤雅》云：世俗五月謂分龍雨曰隔轍雨，言夏雨多暴至，龍各有分域，雨往往隔轍而異也。是分龍之說已見於宋，但為日不同耳。宋謂四月二十日為小分龍，五月二十日為大分龍。大晴主旱，大雨主澇。


惡月


京師諺曰：善正月，惡五月。


按，《荊楚歲時記》：五月俗稱惡月，多禁忌。忌曝床薦席及修蓋房屋。夫荊楚之與燕京，相去遠矣，而自昔風俗有相同者。


石榴、夾竹桃


京師五月榴花正開，鮮明照眼。凡居人等往往與夾竹桃羅列中庭，以為清玩。榴竹之間必以魚缸配之，朱魚數頭游泳其中。幾於家家如此。故京師諺曰：「天篷魚缸石榴樹。」蓋譏其同也。


五月先兒


五月玉米初結子時，沿街吆賣，曰五月先兒。其至嫩者曰珍珠筍。食之之法，與豌豆同。


甜瓜


五月下旬則甜瓜已熟，沿街吆賣。有旱金墜、青皮脆、羊角蜜、哈密酥、倭瓜瓤、老頭兒樂各種。


染指甲


鳳仙花即透骨草，又名指甲草。五月花開之候，閨閣兒女取而搗之，以染指甲，鮮紅透骨，經年乃消。


六月六（以下六月）


京師於六月六日抖晾衣服書籍，謂可不生蟲蠹。


洗象


象房有象時，每歲六月六日牽往宣武門外河內浴之，觀者如堵，後因象瘋傷人，遂不豢養。光緒十年以前尚及見之。象房在宣武門內城跟迤西，歸鑾儀衛管理。有入觀者，能以鼻作篥銅鼓聲。觀者持錢畀象奴，如教獻技，又必斜睨象奴受錢滿數，而後昂鼻俯首，嗚嗚出聲。將病，耳中出油，謂之山性發。象壽最長，道光間有老象，牙有銅箍，謂是唐朝故物，乃安史之輩攜來者。後因象奴等克扣太甚，相繼倒斃。故咸豐以後十餘年象房無象。同治末年、光緒初年，越南國貢象二次，共六七隻，極其肥壯。都人觀者喜有太平之徵，欣欣載道。自東長安門傷人之後，全行拘禁，不複應差，三二年間飢餓殆盡矣。


謹按，《日下舊聞考》：象房系前明弘治八年修。蓋象至京，先於射所演習，故謂之演象所。而錦衣衛自有馴象所，專管象奴及象只，特命錦衣指揮一員提督之。凡大朝會，役象甚多，駕車馱寶皆用之。若常朝止用六隻耳。所受祿秩俱視武弁，有差等。國朝因之，一如其舊，但改錦衣衛為鑾儀衛耳。


祭馬王


馬王者房星也，凡營伍中及蓄養車馬人家均於六月二十三日祭之。


祭關帝


六月二十四日致祭關帝，歲以為常。鞭炮之多，與新年無異。蓋帝之御災捍患有德於民者深也。


賜冰


京師自暑伏日起至立秋日止，各衙門例有賜冰。屆時由工部頒給冰票，自行領取，多寡不同，各有等差。


按，《帝京景物略》：前明於立夏日啟冰賜文武大臣。編氓賣者，手二銅盞疊之，其聲嗑嗑，曰冰盞。是物今尚有之，清泠可聽，亦太平之音響也。


換葛紗


每至六月，自暑伏日起至處暑日止，百官皆服萬絲帽、黃葛紗袍。


中頂


中頂碧霞元君廟在右安門外十里草橋地方，每歲六月初一日有廟市。市中花木甚繁，燦如列錦，南城士女多往觀焉。


按，《宸垣識略》：草橋在右安門外十里，眾水所歸。種水田者資以為利。土近泉宜花，居人以蒔花為業。有蓮花池，香聞數里。牡丹芍藥，栽如稻麻。橋去豐台十里，元明時多貴家園亭，如廉右丞之萬柳堂、趙參謀之匏瓜亭，均在其左右，今已無考。吳岩詩注謂四月初一開廟，今改六月矣。


十剎海


十剎海俗呼河沿，在地安門外迤西，荷花最盛。每至六月，士女雲集，然皆在前海之北岸。他處雖有荷花，無人玩賞也。蓋德勝橋以西者謂之積水潭，又謂之淨業湖，南有高廟、北有匯通祠者，是也。德勝橋以東，昔成親王府、今醇親王府前者，謂之後海，即所謂十剎海者是也。三座橋以東、響閘迤左者，謂之前海，即所謂蓮花泡子者是也。今之游者但謂之十剎海焉。凡花開時，北岸一帶風景最佳：綠柳垂絲，紅衣膩粉，花光人面，掩映迷離，直不知人之為人花之為花矣。


謹按，《日下舊聞考》：積水潭淨業湖一帶，古名海子。園亭極多，有蓮花社、蝦菜亭、鏡園、漫園、楊園、定園諸勝，今皆析為民居矣。前明李東陽西涯故居似在今恭親王府東南隅，前海北岸，非淨業湖也。蓋鼓樓響閘正在其左右耳。


掃晴娘


六月乃大雨時行之際。凡遇連陰不止者，則閨中兒女剪紙為人，懸於門左，謂之掃晴娘。


冰胡兒


京師暑伏以後，則寒賤之子擔冰吆賣，曰冰胡兒。胡者核也。


酸梅湯


酸梅湯以酸梅合冰糖煮之，調以攻瑰木樨冰水，其涼振齒。以前門九龍齋及西單牌樓邱家者為京都第一。


西瓜


六月初旬，西瓜已登，有三白、黑皮、黃沙瓤、紅沙瓤各種。沿街切賣者，如蓮瓣，如駝峰，冒暑而行，隨地可食。既能清暑，又可解酲，故予嘗呼為清涼飲。


丟針（以下七月）


京師閨閣，於七月七日以碗水暴日下，各投小針，浮之水面，徐視水底日影，或散如花，動如云，細如線，粗如椎，因以卜女之巧拙。俗謂之丟針兒。


鵲填橋


七月七日，清晨烏鴉喜鵲飛鳴較遲，俗謂之填橋去。


謹按，《日下舊聞考》：金元宮中於七月七日穿鵲橋補子，上元日穿燈景補子，端陽日穿壺盧補子。蓋亦點綴節景之意。


中元


中元不為節，惟祭掃墳塋而已。


荷葉燈、蒿子燈、蓮花燈


中元黃昏以後，街巷兒童以荷葉燃燈，沿街唱曰：「荷葉燈，荷葉燈，今日點了明日扔。」又以青蒿粘香而燃之，恍如萬點流螢，謂之蒿子燈。市人之巧者，又以各色彩紙制成蓮花、蓮葉、花籃、鶴鷺之形，謂之蓮花燈。


謹按，《日下舊聞考》：荷葉燈之制，自元明以來即有之，今尚沿其舊也。


法船


中元日各寺院制造法船，至晚焚之。有長至數丈者。


盂蘭會


中元日各寺院設盂蘭會，燃燈唪經，以度幽冥之沉淪者。按釋經云：目蓮以母生餓鬼中不得食，佛令作盂蘭盆會，於七月十五日以五味百果著盆中，供養十方大德，而後母得食。目蓮白佛，凡弟子行孝順者亦應奉盂蘭盆供養。佛言大善。後世因之。又《釋氏要覽》云：盂蘭盆乃天竺國語，猶華言解倒懸也。今人設盆以供，誤矣。


放河燈


運河二閘，自端陽以後游人甚多。至中元日例有盂蘭會，扮演秧歌、獅子諸雜技。晚間沿河燃燈，謂之放河燈。中元以後，則游船歇業矣。


按，《宸垣識略》：大通橋在東便門外，至通州石壩計四十里。地勢高下四丈，中間設慶豐等五閘以蓄水。每閘各設官吏，編夫一百八十名，造駁船三百隻。大通河舊名通惠河，元郭守敬所鑿。


江南城隍廟


江南城隍廟在正陽門外南橫街之東，先農壇西北。本朝康熙年建，內有城隍行宮。每歲中元及清明、十月一日有廟市，都人迎賽祀孤。


按，《寄園寄所寄》：都者美也。《詩》云：「彼都人士。」以帝王所居、文物整齊、女士閒雅為美，故曰都門，曰都人。


金鐘兒


金鐘兒產於易州，形如促織。七月之季，販運來京，枕畔聽之，最為清越，韻而不悲，似生為廣廈高堂之物。金鐘之號，非濫予也。


菱角、雞頭


七月中旬則菱芡已登，沿街吆賣，曰：「老雞頭才上河。」蓋皆御河中物也。


棗兒、葡萄


七月下旬則棗實垂紅，葡萄綴紫，擔負者往往同賣。秋聲入耳，音韻淒涼，抑鬱多愁者不禁有歲時之感矣。


中秋（以下八月）


京師之曰八月節者，即中秋也。每屆中秋，府第朱門皆以月餅果品相饋贈。至十五月圓時，陳瓜果於庭以供月，並祀以毛豆、雞冠花。是時也，皓魄當空，彩雲初散，傳杯洗盞，兒女喧嘩，真所謂佳節也。惟供月時男子多不叩拜。故京師諺曰：「男不拜月，女不祭灶。」


月光馬兒


京師謂神像為神馬兒，不敢斥言神也。月光馬者，以紙為之，上繪太陰星君，如菩薩像，下繪月宮及搗藥之玉兔，人立而執杵。藻彩精致，金碧輝煌，市肆間多賣之者。長者七八尺，短者二三尺，頂有二旗，作紅綠色，或黃色，向月而供之。焚香行禮，祭畢與千張、元寶等一並焚之。


按，《宛署雜記》：千張鑿紙為條，與冥錢同。


九節藕


內廷供月例用九節藕。


蓮瓣西瓜


凡中秋供月，西瓜必參差切之，如蓮花瓣形。


月餅


中秋月餅以前門致美齋者為京都第一，他處不足食也。至供月月餅到處皆有。大者尺餘，上繪月宮蟾兔之形。有祭畢而食者，有留至除夕而食者，謂之團圓餅。


按，《帝京景物略》：八月十五日祭月，其祭果餅必圓，分瓜必牙錯瓣刻之，如蓮花。紙肆市月光紙，繢滿月像，趺坐蓮花者，月光遍照菩薩也。花下月輪桂殿，有兔杵而人立，搗藥臼中。紙小者三寸，大者丈，致工者金碧繽紛。家設月光位於月所出方，向月供而拜，則焚月光紙，撤所供，散家之人必遍。月餅月果，戚屬饋遺相報。餅有徑二尺者。女歸寧，是日必返其夫家，曰團圓節也。以上所云與今強半相同。供月之說，其來舊矣。


兔兒爺攤子


每屆中秋，市人之巧者用黃土摶成蟾兔之像以出售，謂之兔兒爺。有衣冠而張蓋者，有甲胄而帶纛旗者，有騎虎者，有默坐者。大者三尺，小者尺餘。其餘匠藝工人無美不備，蓋亦謔而虐矣。


灶君廟


灶君廟在崇文門外。每至八月，初一日起開廟三日。蓋即灶君誕日也。


九月九（以下九月）


京師謂重陽為九月九。每屆九月九日，則都人士提壺攜，出郭登高。南則在天寧寺、陶然亭、龍爪槐等處，北則薊門煙樹、清淨化城等處，遠則西山八剎等處。賦詩飲酒，烤肉分糕，洵一時之快事也。


謹按，《日下舊聞考》：天寧寺在廣寧門外二里許，塔高二十七丈五尺五寸。隋仁壽二年建，以安舍利。寺在元魏為光林，在隋為宏業，在唐為天王，在金為大萬安，前明宣德中改曰天寧，我朝乾隆二十一年重修，名仍其舊。陶然亭在正陽門外西南黑窯廠慈悲庵內，康熙乙亥工部郎中江藻建。龍爪槐名興盛寺，在陶然亭西北一望之地。舊聞考不載。寺有二樓，可以眺遠。所謂龍爪槐者，今已無存矣。薊門煙樹在德勝門外土城關，相傳是古薊邱。舊有樓館並廢。但門存二土阜，旁多林木，蓊翳蒼翠，故為八景之一。今已無存，林木亦樵悴。惟乾隆詩碣巍然獨立耳。清淨化城舊聞不載，已見前篇。西山八剎在阜成門八里莊西北二十里，名翠微山，又名盧師山，又名平陂山。所謂八剎者，其說不一。以今論之，在翠微山下東向者曰長安寺，寺東北山巔南向者曰秘魔崖，寺西北山麓有塔者曰靈光寺，塔下有池，池北有新築戒台，靈光寺迤北東向者曰三山庵，東北南向有牌坊者曰大悲寺，正北東向有靈泉者曰龍王堂，龍王堂迤北曰香界寺，俯視香界者曰寶珠洞，此即所謂八剎也。長安寺即善應寺，三山庵舊聞不載，靈光寺系合翠微寺而一之，塔基鐵燈至今尚存。


釣魚台


釣魚台在阜成門外三里許，有行宮一所，南向。每屆重陽，長安少年多於此處賽馬，俗稱曰望海樓。


謹按，《日下舊聞考》：釣魚台在三里河西北里許，乃金主游幸處。台前有泉從地湧出，冬夏不竭。凡西山麓之支流悉灌注於此。元時謂之玉淵潭，為丁氏園池。國朝乾隆二十八年，浚治成湖，以受香山新開引河之水。複於下口建設閘座，俾資蓄洩。湖水合引河水，由三里河達阜成門之護城河。三十九年，始命修建台座，御書釣魚台三字懸之台西面。故凡祗謁西陵，及由園致祭天壇時，必於此用早膳焉。台左有養源齋、瀟碧亭諸勝。


花糕


花糕有二種：其一以糖面為之，中夾細果，兩層三層不同，乃花糕之美者；其一蒸餅之上星星然綴以棗慄，乃糕之次者也。每屆重陽，市肆間預為制造以供用。


按，《析津志》：九月九日，都人以面為糕，饋遺作重陽節，亦於中{瓜}席叫賣，與今同。又《帝京景物略》：面餅面種棗慄星星然曰花糕。糕肆標綠旗。父母迎其女來食，曰女兒節。今糕肆無標旗者，亦無迎女來食者。蓋風尚之不同也。


九花山子


九花者，菊花也。每屆重陽，富貴之家以九花數百盆，架庋廣廈中，前軒後輊，望之若山，曰九花山子。四面堆積者曰九花塔。


謹按，《日下舊聞考》：陳理詩注曰：花城即今之花山也。蓋京師之菊種極繁，有陳秧、新秧、粗秧、細秧之別。如蜜連環、銀紅針、桃花扇、方金印、老君眉、西施曉妝、瀟湘妃子、鵝翎管、米金管、燈草管、紫虎須、灰鶴翅、平沙落雁、杏林春燕、朝陽素、軟金素、青山蓋雪、朱砂蓋雪、白鶴臥雪、青蓮子、青河蓮、朱瓣湘蓮、玉池桃紅、玉筍長、玉樓春曉、寶剎浮圖、落紅萬點、泥金萬點、藕色霓裳、伽藍袈裟等，皆陳秧中之細種也。如大紅寶珠、金連環、金霞環、大金葵、滲金葵、金盤獻露、金毛獅子、金鳳翎、紫鳳舒翎、紫鳳雙疊、紫龍開爪、紫蟹爪、真紫鉤、徐家紫、黃鶴毛、鷺鶴毛、蒼龍須、蒼龍訓子、雲龍煥彩、二色蓮、三季秋荷、映日荷花、旱地金蓮、芙蓉秋艷、玉扇銀針、紫松針、水紅針、玉匙調羹、粉屏、白牡丹、紫牡丹、粉牡丹、星光在水、楓林落照、夕陽斜照、鴉背夕陽、曉天霞、藍翎九等，皆陳秧中之粗種也。如銀虎須、墨虎須、朱墨雙輝、金卷朱砂、金鳳含珠、鳳梧添線、漢宮春曉、浣花溪水、天半朱霞、秋水明霞、秋水芙蓉、漢皋解佩、二喬爭艷、天女散花、桃花人面、鳥爪仙人、黃鶴仙人、羔裘大夫、仙人掌、醉太白、南極仙翁、文經武緯、鳳管鸞笙、洋蝴蝶、羚羊挂角、香白梨、金如意、水晶如意、沉香貫珠、一斛珠、碧玉搔頭、黃繡球、珊瑚鉤、金帶風飄、慈雲點玉、慈雲萬點、柳線垂金、重陽居住等，皆新秧中之細種也。如金佛座、金鉤挂玉、金邊大紅、玉堂金馬、紫綬金章、紫袍金帶、紫電青霜、綠柳黃鸝、楊妃醉舞、西施粉、六郎面、墨麒麟、鸚哥抱子、蜜蜂窩、合家歡樂等，皆新秧中之粗種也。共一百三十三種，皆予所記憶者。其餘新陳粗細之類，尚有二百餘種，他日得暇，當為黃花訂譜也。


糟蟹、良鄉酒、鴨兒廣、柿子、山裏紅


重陽時以良鄉酒配糟蟹等而嘗之，最為甘美。良鄉酒者，本產於良鄉，近京師亦能造之。其味清醇，飲之舒暢，但畏熱不能過夏耳。鴨兒廣，梨屬，形如木瓜，色如鴨黃，廣者黃之轉音也。柿子、山裏紅，其用尤多，皆京師應序之物也。


按，《寄園寄所寄》：明太祖微時過剩柴村，已經二日不食矣，行漸伶仃。至一所，乃人家故園。垣缺樹雕，是兵火所戕者。帝悲嘆之，緩步周視，東北隅有一樹霜柿正熟，帝取食之，食十枚便飽，又惆悵久之而去。乙未夏，帝拔採石，取太平，道經於此，樹猶在。帝指樹，以前事語左右，因下馬加之赤袍，曰：「封爾為凌霜侯。」是柿曾有功於人主矣，則記之豈瑣瑣哉？他物之記，亦邀柿之幸也。


財神廟


財神廟在彰儀門外，每至九月，自十五日起，開廟三日。祈禱相屬，而梨園子弟與青樓校書等為尤多。士大夫之好事者，亦或命駕往觀焉。彰儀門即廣安門也。


十月一（以下十月）


十月初一日，乃都人祭掃之候，俗謂之送寒衣。


按，《北京歲華記》：十月朔上塚，如中元祭，用豆泥骨朵。豆泥骨朵乃元人語，今不知為何物矣。又《帝京景物略》：十月朔，紙坊剪紙五色作男女衣，長尺有咫，曰寒衣。有疏印識其姓字行輩，如寄家書然，家家修具，夜奠而焚之其門，曰送寒衣。今則以包袱代之，有寒衣之名，無寒衣之實矣。包袱者，以冥鏹封於紙函中，題其姓名行輩，如前所云。


添火


京師居人例於十月初一日添設煤火，二月初一日撤火。火爐系不灰木為之，白於礬石，輕暖堅固。


按，《析津志》：西山化石根名之曰不灰木，以之為粗布及器皿，不畏火，今西山有之。此條所記未盡得實。以之為器皿則可，以之為粗布則從未之見。或即火浣布之訛。況此木實產易州，非西山也。


仰山窪


仰山窪在安定門外正北十里，有將台一座。每至十月十五日，八旗合操，演九進十連環，前鋒護軍統領跑交衝馬，已成俗例。大寒之歲，兵丁有凍斃者，故非豪俠少年不能往觀也。


賣憲書


十月頒歷以後，大小書肆出售憲書，衢巷之間亦有負箱唱賣者。


風箏、毽兒、琉璃喇叭、布布登、太平鼓、空鐘


兒童玩好亦有關於時令。京師十月以後，則有風箏、毽兒等物。風箏即紙鳶，縛竹為骨，以紙糊之，制成仙鶴、孔雀、沙雁、飛虎之類，繪畫極工。兒童放之空中，最能清目。有帶風琴鑼鼓者，更抑揚可聽，故謂之風箏也。毽兒者，墊以皮錢，襯以銅錢，束以雕翎，縛以皮帶，兒童踢弄之，足以活血禦寒。琉璃喇叭者，口如酒盞，柄長二三尺。布布登者，形如壺盧而長柄，大小不一，皆琉璃廠所制。兒童呼吸之，足以導引清氣。太平鼓者，系鐵圈之上蒙以驢皮，形如團扇，柄下綴以鐵環，兒童三五成群，以藤杖擊之，鼓聲冬冬然，環聲錚錚然，上下相應，即所謂迎年之鼓也。空鐘者，形如車輪，中有短軸，兒童以雙杖系棉線播弄之，儼如天外晨鐘。


謹按，《日下舊聞考》：紙鳶古傳韓信所作，五代漢季，李業與隱帝為紙鳶於宮門外放之。毽兒即毽子，以鉛錫為錢，裝以雞羽，小兒三五成群，有里外廉、拖槍、聳膝、突肚、佛頂珠、剪刀拋之名色，亦蹴リ之遺事也。琉璃喇叭，舊聞不載。布布登即鼓，亦名響壺盧，又名倒掖氣，小者三四寸，大者徑尺，其色紫者居多。小兒口銜，噓吸成聲。又《帝京景物略》云：元夕童子撾鼓，旁夕向曉，曰太平鼓。今自十月即有之，不必在元夕矣。至謂太平鼓即羯鼓者非也。羯鼓者，乃今梨園所用之進鼓，以雙杖擊之。故唐人詩曰：「頭如青山峰，手如白雨點。」若單杖擊之者，安能如此繁密耶？空鐘舊聞不載。


走馬燈


走馬燈者，剪紙為輪，以燭噓之，則車馳馬驟，團團不休。燭滅則頓止矣。其物雖微，頗能具成敗興衰之理，上下千古，二十四史中無非一走馬燈也。是物之外，又有車燈、羊燈、獅子燈、繡球燈之類。每屆十月，則前門、後門、東四牌樓、西單牌樓等處在在有之。攜幼而往，歡喜購買而還，亦閒中之樂事也。


按，走馬燈之制，亦系以火御輪，以輪運機，即今輪船、鐵軌之一班。使推而廣之，精益求精，數百年來，安知不成利器耶？惜中土以機巧為戒，即有自出心裁精於制造者，莫不以兒觀視之。今日之際，人步亦步，人趨亦趨，詫為奇神，安於愚魯，則天地生材之道豈獨厚於彼而薄於我耶？是亦不自憤耳！


踢球


十月以後，寒賤之子，琢石為球，以足蹴之，前後交擊為勝。蓋京師多寒，足指疒凍，兒童踢弄之，足以活血禦寒，亦蹴リ之類也。


謹按，《日下舊聞考》：踢球一事，自金元以來即有之，不自今日始矣。


蛐蛐兒、聒聒兒、油壺盧


蟲鳥之鳴，最關時令。而人力所至亦能與時令相轉移，是亦有關時令矣。京師五月以後，則有聒聒兒沿街叫賣，每枚不過一二文。至十月，則難カ者生，每枚可值數千矣。七月中旬則有蛐蛐兒，貴者可值數金（有白麻頭、黃麻頭、蟹胲青、琵琶翅、梅花翅、竹節須之別），以其能戰鬥也。至十月，一枚不過數百文，取其鳴而已矣。蛐蛐兒之類，又有油壺盧。當秋令時，一文可買十餘枚。至十月，則一枚可值數千文。蓋其鳴時鏗鏘斷續，聲顫而長，冬夜聽之，可悲可喜，真閒人之韻事也。故秋日之蛐蛐罐有永樂官窯、趙子玉、淡園主人、靜軒主人、紅澄漿、白澄漿之別，佳者數十金一對。冬月之聒聒兒壺盧、油壺盧壺盧，佳者亦數十金一對，以紫潤堅厚者為上，即所謂壺盧器者是也。是故京師世族，貧者居多，耗財之道實不止聲色珠玉而已也。


謹按，《日下舊聞考》：永定門外五里胡家村產促織，善鬥，勝他產。促織者，感秋而生，其音商，其性勝。今都人能種之，留其鳴深冬。其法實土於盆養之，蟲生子土中，入冬，以其土置暖炕，日水灑，綿覆之。伏五六日上蠕蠕動，又伏七八日如蛆然。置子蔬葉，仍灑覆之，足翅成，漸以黑，匝月則鳴，細於秋，入春反殭也。促織即蟋蟀別種，有三：肥大而色澤如油者曰油壺盧，首大者曰梆子頭，銳喙者曰老米嘴云云。總而言之，促織，蟋蟀、蛐蛐兒之正名；絡緯，聒聒兒之正名。或又謂聒聒兒者即螻蟈也。


慄子、白薯、中果、南糖、薩齊瑪、芙蓉糕、冰糖壺盧、溫樸


京師食品亦有關於時令。十月以後，則有慄子、白薯等物。慄子來時用黑砂炒熟，甘美異常。青燈誦讀之餘，剝而食之，頗有味外之味。白薯貧富皆嗜，不假扶持，用火煨熟，自然甘美，較之山藥、芋頭尤足濟世，可方為樸實有用之材。中果、南糖到處有之。薩齊瑪乃滿洲餑餑，以冰糖、奶油合白面為之，形如糯米，用不灰木烘爐烤熟，遂成方塊，甜膩可食。芙蓉糕與薩齊瑪同，但面有紅糖，艷如芙蓉耳。冰糖壺盧乃用竹簽，貫以葡萄、山藥豆、海棠果、山裏紅等物，蘸以冰糖，甜脆而涼。冬夜食之，頗能去煤炭之氣。溫樸形如櫻桃而堅實，以蜜漬之，既酸且甜，頗能下酒。皆京師應時之食品也。


按，《宸垣識略》：前明冬至賜百官甜食一盒，凡七種，一松子海哩。鄭以偉曰：字諸字書不載，今亦不識海哩為何物。蓋緣元人語也。正可與薩齊瑪為對。又《戒庵漫筆》載：前明四月八日賜百官午門外食不落夾。不落夾者，亦元人語也。或云粽子。以鄙意揣之，或即今之涼糕歟！是不可得而考矣。因記薩齊瑪，故連類及之。


水烏他、奶烏他


水烏他，以酥酪合糖為之，於天氣極寒時，乘夜造出，潔白如霜，食之口中有如嚼雪，真北方之奇味也，其制有梅花、方勝諸式，以匣盛之。奶烏他大致相同，而其味稍遜。


赤包兒、斗姑娘、海棠木瓜、漚樸


每至十月，市肆之間則有赤包兒、斗姑娘等物。赤包兒蔓生，形如甜瓜而小，至初冬乃紅，柔軟可玩。斗姑娘形如小茄，赤如珊瑚，圓潤光滑，小兒女多愛之，故曰斗姑娘。海棠木瓜大者二寸，青而不黃，較之南來木瓜，其香尤烈。漚樸形如橘柚而堅實，性如木瓜而有毛，以之薰衣，香可經月不散，亦應時之物產也。


梧桐、交嘴、祝頂紅、老西兒、燕巧兒


禽鳥之來，是關時令。京師十月以後，則有梧桐鳥等。梧桐者，長六七寸，灰身黑翅，黃嘴短尾，市兒買而調之，能於空中接彈丸，謂之打彈兒。交嘴者，長四五寸，嘴左右交，以別雌雄，有紅黃二色，馴而擾者能開鎖銜旗。祝頂紅者，小於家雀而紅其頂，技如交嘴，而靈巧過之。老西兒者，形如梧桐而黑嘴，技同而價賤，饕餮之輩亦有食之者。燕巧兒者，形如燕子，亦能於空中接彈丸，而飛騰尤速，此皆京師之時禽。至於秋天鴻雁，社日烏衣，則有月令在。


冬筍、銀魚


十月間，冬筍、銀魚之初到京者，由崇文門監督照例呈進，與三月黃花魚同。


翻褂子（以下十一月）


冬至月初一日，臣工之得著貂裘者，均於是日一體穿用，謂之翻褂子。


月當頭


冬月十五日月當頭，如遇望時，則塔影無尖，人影亦極短。小兒女之好事者，必無睡以俟當頭，臨階取影以驗之。


冬至


冬至郊天令節，百官呈遞賀表。民間不為節，惟食餛飩而已。與夏至之食面同。故京師諺曰：「冬至餛飩，夏至面。」


按，《漢書》：冬至陽氣起，君道長，故賀。夏至陰氣起，故不賀。又《演繁露》：世言餛飩是塞外渾氏屯氏為之。言殊穿鑿。夫餛飩之形有如雞卵，頗似天地渾沌之象，故於冬至日食之。若如《演繁露》二氏為之之言，則何者為餛何者為飩耶？是亦膠柱鼓瑟矣。


九九消寒圖


消寒圖乃九格八十一圈。自冬至起，日塗一圈，上陰下晴，左風右雨，雪當中。


按，《帝京景物略》：冬至日人家畫素梅一枝，為瓣八十有一，日染一瓣，瓣盡而九九出，則春深矣，曰九九消寒圖。此事予兒時曾為之，不謂與古暗合也。


拖床


冬至以後，水澤腹堅，則十剎海、護城河、二閘等處皆有冰床。一人拖之，其行甚速。長約五尺，寬約三尺，以木為之，腳有鐵條，可坐三四人。雪晴日暖之際，如行玉壺中，亦快事也。至立春以後，則不可乘，乘則甚危，有陷入冰窟者，而拖者逃矣。近日王公大臣之有恩命者，亦准於西苑門內乘坐拖床，床甚華美，上有宀如車篷，可避風雪。


按，《倚晴閣雜抄》：明時積水潭，常有好事者聯十餘床，攜都藍酒具，鋪氍毹其上，轟飲冰凌中以為樂。誠豪俠之快事也。


溜冰鞋


冰鞋以鐵為之，中有單條縛於鞋上，身起則行，不能暫止。技之巧者，如蜻蜓點水，紫燕穿波，殊可觀也。


謹按，《日下舊聞考》：太液池冬月陳冰嬉，習勞行賞，以簡武事而修國俗云。


打冰


冬至三九則冰堅，於夜內鑿之，聲如鏨石，曰打冰。三九以後，冰雖堅不能用矣。


按《事物原會》：周成王命凌人掌冰，歲十二月，敕令斬冰納於凌陰。凌陰者，今之冰窖也。周十二月，今之十月也。藏冰之制始此。


賜貂


每至冬月，凡乾清門侍衛及大門侍衛等，均由本管支領貂褂銀子，人各數十金。


臘八粥（以下十二月）


臘八粥者，用黃米、白米、江米、小米、菱角米、慄子、紅江豆、去皮棗泥等，合水煮熟，外用染紅桃仁、杏仁、瓜子、花生、榛穰、松子，及白糖、紅糖、瑣瑣葡萄，以作點染。切不可用蓮子、扁豆、薏米、桂元，用則傷味。每至臘七日，則剝果滌器，終夜經營，至天明時則粥熟矣。除祀先供佛外，分饋親友，不得過午。並用紅棗、桃仁等制成獅子、小兒等類，以見巧思。


按，《燕都游覽志》：十二月八日，賜百官粥。民間亦作臘八粥，以果米雜成之，品多者多勝。今雖無百官之賜，而朱門饋贈，競巧爭奇，較之古人有過之無不及矣。


大白菜


大白菜者，乃鹽酸白菜也。凡送粥之家，必以此為副。菜之美惡，可卜其家之盛衰。


按，《廣群芳譜》：白菜一名菘，北方多人窖內，不見風日。長出苗葉，皆嫩黃色，脆美無比，謂之黃芽，乃白菜別種。今之食者，惟分皮之與心，無所謂別種也。


雍和宮熬粥


雍和宮喇嘛於初八日夜內熬粥供佛，特派大臣監視，以昭誠敬。其粥鍋之大，可容數石米。


包鹿賞


每至十二月，分賞王大臣等包鹿。屆時由內務府知照，自行領取。三品以下不預也。


封印


每至十二月，於十九、二十、二十一、二十二四日之內，由欽天監選擇吉期，照例封印，頒示天下，一體遵行。封印之日，各部院掌印司員必應邀請同僚歡聚暢飲，以酬一歲之勞。故每當封印已畢，萬騎齊發，前門一帶，擁擠非常，園館居樓，均無隙地矣。印封之後，乞丐無賴攫貨於市肆之間，毫無顧忌，蓋謂官不辦事也。亦惡俗也。


封台


封印之後，梨園戲館擇日封台，八班合演，至來歲元旦則賜福開戲矣。亦所以歌詠升平也。


按，京師戲劇，風尚不同。咸豐以前，最重昆腔、高腔（即弋腔）。高腔者，有金鼓而無絲竹，慷慨悲歌，乃燕土之舊俗也。咸豐以後，專重二簧，近則並重秦腔。秦腔者，即俗所謂梆子腔也。內城無戲園，外城乃有。蓋恐八旗兵丁習於逸樂也。戲劇之外，又有托偶（讀作吼）、影戲、八角鼓、什不閒、子弟書、雜耍把式、像聲、大鼓、評書之類。托偶即傀儡子，又名大台宮戲。影戲借燈取影，哀怨異常，老嫗聽之多能下淚。八角鼓乃青衣數輩，或弄弦索，或歌唱打諢，最足解賾。什不閒有旦有醜而無生，所唱歌詞別有腔調，低徊婉轉，冶蕩不堪，咸同以前頗重之，近亦如廣陵散矣。子弟書音調沉穆，詞亦高雅。雜耍把式即變戲法兒武技之類。像聲即口技，能學百鳥音，並能作南腔北調，嬉笑怒罵，以一人而兼之，聽之歷歷也。大鼓、評書最能壞人心術。蓋大鼓多採蘭贈芍之事，閨閣演唱，已為不宜；評書抵掌而談，別無幫襯，而豪俠亡命，躍躍如生，市兒聽之，適易啟其作亂為非之念。有心世道者，其思有以禁之也！


放年學


兒童之讀書者，於封印之後塾師解館，謂之放年學。


祭灶


二十三日祭灶，古用黃羊，近聞內廷尚用之，民間不見用也。民間祭灶惟用南糖、關東糖、糖餅及清水草豆而已。糖者所以祀神也，清水草豆者所以祀神馬也。祭畢之後，將神像揭下，與千張、元寶等一並焚之。至除夕接神時，再行供奉。是日鞭炮極多，俗謂之小年下。


謹按，《日下舊聞考》：京師祀灶仍沿舊俗，禁婦女主祭。其祀期用二十三日，惟南省客戶用二十四日，如劉侗所稱也。


春聯


春聯者，即桃符也。自入臘以後，即有文人墨客，在市肆簷下，書寫春聯，以圖潤筆。祭灶之後，則漸次粘挂，千門萬戶，煥然一新。或用朱箋，或用紅紙，惟內廷及宗室王公等例用白紙，緣以紅邊藍邊，非宗室者不得擅用。


門神


門神皆甲胄執戈，懸弧佩劍，或謂為神荼、鬱壘，或謂為秦瓊、敬德，其實皆非也。但謂之門神可矣。夫門為五祀之首，並非邪神，都人神之而不祀之，失其旨矣。


畫兒棚子


每至臘月，繁盛之區，支搭席棚，售賣畫片。婦女兒童爭購之。亦所以點綴年華也。


除夕


京師謂除夕為三十晚上。是日清晨，皇上升殿受賀；庶僚叩謁本管，謂之拜官年。世胄之家，致祭宗祠，懸挂影像。黃昏之後，合家團坐以度歲。酒漿羅列，燈燭輝煌，婦女兒童皆擲骰鬥葉以為樂。及亥子之際，天光愈黑，鞭炮益繁，列案焚香，接神下界。和衣少臥，已至來朝，旭日當窗，爆竹在耳，家人叩賀，喜氣盈庭。轉瞬之間，又逢新歲矣。


踩歲


除夕自戶庭以至大門，凡行走之處遍以芝麻秸撒之，謂之踩歲。


年飯


年飯用金銀米為之，上插松柏枝，綴以金錢、棗、慄、龍眼、香枝，破五之後方始去之。


唐花


凡賣花者，謂熏治之花為唐花。每至新年，互相貝鬼贈。牡丹呈艷，金橘垂黃，滿座芬芳，溫香撲鼻，三春艷冶，盡在一堂，故又謂之堂花也。


謹按，《日下舊聞考》：京師臘月即賣牡丹、梅花、緋桃、探春諸花，皆貯暖室，以火烘之。所謂唐花，又名堂花也。其法自漢即有之。漢世大官園冬蔥韭菜茹覆以屋廡，晝夜難カ火得溫氣，諸菜皆生。召信臣為少府，謂此皆不時之物，有傷於人，不宜供奉，奏罷之。唐人詩曰：「內園分得溫湯水，二月中旬已進瓜。」亦是此法。


藏香


所謂藏香，乃西藏所制。其味濃厚，得沉檀蕓降之全。每屆歲除，府第朱門，焚之徹夜，簷牙屋角，觸鼻芬芳，真香中之富貴者也。


搖錢樹


取松柏枝之大者，插於瓶中，綴以古錢、元寶、石榴花等謂之搖錢樹。


壓歲錢


以彩繩穿錢，編作龍形，置於床腳，謂之壓歲錢。尊長之賜小兒者，亦謂之壓歲錢。


紅票兒


錢肆取錢之帖謂之票子。每屆歲除，凡富貴之家以銀易錢者，皆用彩箋書寫，謂之紅票兒。亦取其華美吉祥之意。


挂千


挂千者，用吉祥語鐫於紅紙之上，長尺有咫，粘之門前，與桃符相輝映。其上有八仙人物者，乃佛前所懸也。是物民戶多用之，世家大族鮮用之者。其黃紙長三寸，紅紙長寸餘者，曰小挂千，乃市肆所用也。


天地桌


每屆除夕，列長案於中庭，供以百分。百分者，乃諸天神聖之全圖也。百分之前，陳設蜜供一層，蘋果、乾果、饅頭、素菜、年糕各一層，謂之全供。供上簽以通草八仙及石榴、元寶等，謂之供佛花。及接神時，將百分焚化，接遞燒香，至燈節而止，謂之天地桌。


辭歲


凡除夕，蟒袍補褂走謁親友者，謂之辭歲。家人叩謁尊長，亦曰辭歲。新婚者必至岳家辭歲，否則為不恭。


迎喜神


除夕接神以後，即為新年。於初次出房時，必迎喜神而拜之。


跋


歲時而記游覽，似屬於例不合。然各處游覽多有定期，亦與歲時相表裏。其游覽而無定期者概不編錄，以示區別（光緒二十六年歲次庚子三月十六日敦崇自記）。


再：此記皆從實錄寫，事多瑣碎，難免有冗雜蕪穢之譏。而究其大旨，無非風俗、游覽、物產、技藝四門而已。亦《舊聞考》之大略也（又記）。


________________


聲容部選姿第一


「食色，性也。」「不知子都之姣者，無目者也。」古之大賢擇言而發，其所以不拂人情，而數為是論者，以性所原有，不能強之使無耳。人有美妻美妾而我好之，是謂拂人之性；好之不惟損德，且以殺身。我有美妻美妾而我好之，是還吾性中所有，聖人複起，亦得我心之同然，非失德也。孔子云：「素富貴，行乎富貴。」人處得為之地，不買一二姬妾自娛，是素富貴而行乎貧賤矣。王道本乎人情，焉用此矯清矯儉者為哉？但有獅吼在堂，則應借此藏拙，不則好之實所以惡之，憐之適足以殺之，不得以紅顏薄命借口，而為代天行罰之忍人也。予一介寒生，終身落魄，非止國色難親，天香未遇，即強顏陋質之婦，能見幾人，而敢謬次音容，侈談歌舞，貽笑於眠花藉柳之人哉！然而緣雖不偶，興則頗佳，事雖未經，理實易諳，想當然之妙境，較身醉溫柔鄉者倍覺有情。如其不信，但以往事驗之。楚襄王，人主也。六宮窈窕，充塞內庭，握雨攜雲，何事不有？而千古以下，不聞傳其實事，止有陽台一夢，膾炙人口。陽台今落何處？神女家在何方？朝為行雲，暮為行雨，畢竟是何情狀？豈有蹤跡可考，實事可縷陳乎？皆幻境也。幻境之妙，十倍於真，故千古傳之。能以十倍於真之事，譜而為法，未有不入閒情三昧者。凡讀是書之人，欲考所學之從來，則請以楚國陽台之事對。


○肌膚


婦人嫵媚多端，畢竟以色為主。《詩》不云乎「素以為絢兮」？素者，白也。婦人本質，惟白最難。常有眉目口齒般般入畫，而缺陷獨在肌膚者。豈造物生人之巧，反不同於染匠，未施漂練之力，而遽加文採之工乎？曰：非然。白難而色易也。曷言乎難？是物之生，皆視根本，根本何色，枝葉亦作何色。人之根本維何？精也，血也。精色帶白，血則紅而紫矣。多受父精而成胎者，其人之生也必白。父精母血交聚成胎，或血多而精少者，其人之生也必在黑白之間。若其血色淺紅，結而為胎，雖在黑白之間，及其生也，豢以美食，處以曲房，猶可日趨於淡，以腳地未盡緇也。有幼時不白，長而始白者，此類是也。至其血色深紫，結而成胎，則其根本已緇，全無腳地可漂，及其生也，即服以水晶雲母，居以玉殿瓊樓，亦難望其變深為淺，但能守舊不遷，不致愈老愈黑，亦云幸矣。有富貴之家，生而不白，至長至老亦若是者，此類是也。知此，則知選材之法，當如染匠之受衣。有以白衣使漂者受之，易為力也；有白衣稍垢而使漂者亦受之，雖難為力，其力猶可施也；若以既染深色之衣，使之剝去他色，漂而為白，則雖什佰其工價，必辭之不受。以人力雖巧，難拗天工，不能強既有者而使之無也。婦人之白者易相，黑者亦易相，惟在黑白之間者，相之不易。有三法焉：面黑於身者易白，身黑於面者難白；肌膚之黑而嫩者易白，黑而粗者難白；皮肉之黑而寬者易白，黑而緊且實者難白。面黑於身者，以面在外而身在內，在外則有風吹日曬，其漸白也為難；身在衣中，較面稍白，則其由深而淺，業有明徵，使面亦同身，蔽之有物，其驗亦若是矣，故易白。身黑於面者反此，故不易白。肌膚之細而嫩者，如綾羅紗絹，其體光滑，故受色易，退色亦易，稍受風吹，略經日照，則深者淺而濃者淡矣。粗則如布如毯，其受色之難，十倍於綾羅紗絹，至欲退之，其工又不止十倍，肌膚之理亦若是也，故知嫩者易白，而粗者難白。皮肉之黑而寬者，猶糸由緞之未經熨，靴與履之未經楦者，因其皺而未直，故淺者似深，淡者似濃，一經熨楦之後，則紋理陡變，非複曩時色相矣。肌膚之寬者，以其血肉未足，猶待長養，亦猶待楦之靴履，未經燙熨之綾羅紗絹，此際若此，則其血肉充滿之後必不若此，故知寬者易白，緊而實者難白。相肌之法，備乎此矣。若是，則白者、嫩者、寬者為人爭取，其黑而粗、緊而實者遂成棄物乎？曰：不然。薄命盡出紅顏，厚福偏歸陋質，此等非也，皆素封伉儷之材，誥命夫人之料也。  ○眉眼


面為一身之主，目又為一面之主。相人必先相面，人盡知之，相面必先相目，人亦盡知，而未必盡窮其秘。吾謂相人之法，必先相心，心得而後觀其形體。形體維何？眉發口齒，耳鼻手足之類是也。心在腹中，何由得見？曰：有目在，無憂也。察心之邪正，莫妙於觀眸子，子輿氏筆之於書，業開風鑒之祖。予無事贅陳其說，但言情性之剛柔，心思之愚慧。四者非他，即異日司花執爨之分途，而獅吼堂與溫柔鄉接壤之地也。目細而長者，秉性必柔；目粗而大者，居心必悍；目善動而黑白分明者，必多聰慧；目常定而白多黑少，或白少黑多者，必近愚蒙。然初相之時，善轉者亦未能遽轉，不定者亦有時而定。何以試之？曰：有法在，無憂也。其法維何？一曰以靜待動，一曰以卑矚高。目隨身轉，未有動蕩其身，而能膠柱其目者；使之乍往乍來，多行數武，而我回環其目以視之，則秋波不轉而自轉，此一法也。婦人避羞，目必下視，我若居高臨卑，彼下而又下，永無見目之時矣。必當處之高位，或立台坡之上，或居樓閣之前，而我故降其軀以矚之，則彼下無可下，勢必環轉其眼以避我。雖云善動者動，不善動者亦動，而勉強自然之中，即有貴賤妍媸之別，此又一法也。至於耳之大小，鼻之高卑，眉發之淡濃，唇齒之紅白，無目者猶能按之以手，豈有識者不能鑒之以形？無俟嘵嘵，徒滋繁瀆。


眉之秀與不秀，亦複關系情性，當與眼目同視。然眉眼二物，其勢往往相因。眼細者眉必長，眉粗者眼必巨，此大較好，然亦有不盡相合者。如長短粗細之間，未能一一盡善，則當取長恕短，要當視其可施人力與否。張京兆工於畫眉，則其夫人之雙黛，必非濃淡得宜，無可潤澤者。短者可長，則妙在用增；粗者可細，則妙在用減。但有必不可少之一字，而人多忽視之者，其名曰「曲」。必有天然之曲，而後人力可施其巧。「眉若遠山」，「眉如新月」，皆言曲之至也。即不能酷肖遠山，盡如新月，亦須稍帶月形，略存山意，或彎其上而不彎其下，或細其外而不細其中，皆可自施人力。最忌平空一抹，有如太白經天；又忌兩筆斜衝，儼然倒書八字。變遠山為近瀑，反新月為長虹，雖有善畫之張郎，亦將畏難而卻走。非選姿者居心太刻，以其為溫柔鄉擇人，非為娘子軍擇將也。  ○手足


相女子者，有簡便訣云：「上看頭，下看腳。」似二語可概通身矣。予怪其最要一著，全未提起。兩手十指，為一生巧拙之關，百歲榮枯所系，相女者首重在此，何以略而去之？且無論手嫩者必聰，指尖者多慧，臂豐而腕厚者，必享球圍翠繞之榮；即以現在所需而論之，手以揮弦，使其指節累累，幾類彎弓之決拾；手以品簫，如其臂形攘攘，幾同伐竹之斧斤；抱枕攜衾，觀之興索，振卮進酒，受者眉攢，亦大失開門見山之初著矣。故相手一節，為觀人要著，尋花問柳者不可不知，然此道亦難言之矣。選人選足，每多窄窄金蓮；觀手觀人，絕少纖纖玉指。是最易者足，而最難者手，十百之中，不能一二覯也。須知立法不可不嚴，至於行法，則不容不恕。但於或嫩或柔或尖或細之中，取其一得，即可寬恕其他矣。至於選足一事，如但求窄小，則可一目了解。倘欲由粗以及精，盡美而思善，使腳小而不受腳小之累，兼收腳小之用，則又比手更難，皆不可求而可遇者也。其累維何？因腳小而難行，動必扶牆靠壁，此累之在己者也；因腳小而致穢，令人掩鼻攢眉，此累之在人者也。其用維何？瘦欲無形，越看越生憐惜，此用之在日者也；柔若無骨，愈親愈耐撫摩，此用之在夜者也。昔有人謂予曰：「宜興周相國，以千金購一麗人，名為『抱小姐』，因其腳小之至，寸步難移，每行必須人抱，是以得名。」予曰：「果若是，則一泥塑美人而已矣，數錢可買，奚事千金？」造物生人以足，欲其行也。昔形容女子聘婷者，非曰「步步生金蓮」，即曰「行行如玉立」，皆謂其腳小能行，又複行而入畫，是以可珍可寶，如其小而不行，則與刖足者何異？此小腳之累之不可有也。予遍游四方，見足之最小而無累，與最小而得用者，莫過於秦之蘭州、晉之大同。蘭州女子之足，大者三寸，小者猶不及焉，又能步履如飛，男子有時追之不及，然去其凌波小襪而撫摩之，猶覺剛柔相半；即有柔若無骨者，然偶見則易，頻遇為難。至大同名妓，則強半皆若是也。與之同榻者，撫及金蓮，令人不忍釋手，覺倚翠偎紅之樂，未有過於此者。向在都門，以此語人，人多不信。一席間擁二妓，一晉一燕，皆無麗色，而足則甚小。予請不信者即而驗之，果覺晉勝於燕，大有剛柔之別。座客無不翻然，而罰不信者以金谷酒數。此言小腳之用之不可無也。噫，豈其娶妻必齊之姜？就地取材，但不失立言之大意而已矣。


驗足之法無他，只在多行幾步，觀其難行易動，察其勉強自然，則思過半矣。直則易動，曲即難行；正則自然，歪即勉強。直而正者，非止美觀便走，亦少穢氣。大約穢氣之生，皆強勉造作之所致也。


○態度


古云：「尤物足以移人。」尤物維何？媚態是已。世人不知，以為美色，烏知顏色雖美，是一物也，烏足移人？加之以態，則物而尤矣。如云美色即是尤物，即可移人，則今時絹做之美女，畫上之嬌娥，其顏色較之生人，豈止十倍，何以不見移人，而使之害相思成鬱病耶？是知「媚態」二字，必不可少。媚態之在人身，猶火之有焰，燈之有光，珠貝金銀之有寶色，是無形之物，非有形之物也。惟其是物而非物，無形似有形，是以名為「尤物」。尤物者，怪物也，不可解說之事也。凡女子，一見即令人思，思而不能自己，遂至舍命以圖，與生為難者，皆怪物也，皆不可解說之事也。吾於「態」之一字，服天地生人之巧，鬼神體物之工。使以我作天地鬼神，形體吾能賦之，知識我能予之，至於是物而非物，開形似有形之態度，我實不能變之化之，使其自無而有，複自有而無也。態之為物，不特能使美者愈美，艷者愈艷，且能使老者少而媸者妍，無情之事變為有情，使人暗受籠絡而不覺者。女子一有媚態，三四分姿色，便可抵過六七分。試以六七分姿色而無媚態之婦人，與三四分姿色而有媚態之婦人同立一處，則人止愛三四分而不愛六七分，是態度之於顏色，猶不止一倍當兩倍也。試以二三分姿色而無媚態之婦人，與全無姿色而止有媚態之婦人同立一處，或與人各交數言，則人止為媚態所惑，而不為美色所惑，是態度之於顏色，猶不止於以少敵多，且能以無而敵有也。今之女子，每有狀貌姿容一無可取，而能令人思之不倦，甚至舍命相從者，皆「態」之一字之為崇也。是知選貌選姿，總不如選態一著之為要。態自天生，非可強造。強造之態，不能飾美，止能愈增其陋。同一顰也，出於西施則可愛，出於東施則可憎者，天生、強造之別也。相面、相肌、相眉、相眼之法，皆可言傳，獨相態一事，則予心能知之，口實不能言之。口之所能言者，物也，非尤物也。噫，能使人知，而能使人欲言不得，其為物也何知！其為事也何知！豈非天地之間一大怪物，而從古及今，一件解說不來之事乎？  詰予者曰：既為態度立言，又不指人以法，終覺首鼠，盍亦舍精言粗，略示相女者以意乎？予曰：不得已而為言，止有直書所見，聊為榜樣而已。向在維揚，代一貴人相妾。靚妝而至者不一其人，始皆俯首而立，及命之抬頭，一人不作羞容而竟抬；一人嬌羞靦腆，強之數四而後抬；一人初不即抬，及強而後可，先以眼光一瞬，似於看人而實非看人，瞬畢複定而後抬，俟人看畢，複以眼光一瞬而後俯，此即「態」也。記曩時春游遇雨，避一亭中，見無數女子，妍媸不一，皆踉蹌而至。中一縞衣貧婦，年三十許，人皆趨入亭中，彼獨徘徊簷下，以中無隙地故也；人皆抖擻衣衫，慮其太濕，彼獨聽其自然，以簷下雨侵，抖之無益，徒現醜態故也。及雨將止而告行，彼獨遲疑稍後，去不數武而雨複作，乃趨入亭。彼則先立亭中，以逆料必轉，先踞勝地故也。然臆雖偶中，絕無驕人之色。見後入者反立簷下，衣衫之濕，數倍於前，而此婦代為振衣，姿態百出，竟若天集眾醜，以形一人之媚者。自觀者視之，其初之不動，似以鄭重而養態；其後之故動，似以徜徉而生態。然彼豈能必天複雨，先儲其才以俟用乎？其養也，出之無心，其生也，亦非有意，皆天機之自起自伏耳。當其養態之時，先有一種嬌羞無那之致現於身外，令人生愛生憐，不俟娉婷大露而後覺也。斯二者，皆婦人媚態之一斑，舉之以見大較。噫，以年三十許之貧婦，止為姿態稍異，遂使二八佳人與曳珠頂翠者皆出其下，然則態之為用，豈淺鮮哉！


人問：聖賢神化之事，皆可造詣而成，豈婦人媚態獨不可學而至乎？予曰：學則可學，教則不能。人又問：既不能教，胡云可學？予曰：使無態之人與有態者同劇，朝夕薰陶，或能為其所化；如蓬生麻中，不扶自直，鷹變成鳩，形為氣感，是則可矣。若欲耳提而面命之，則一部《廿一史》，當從何處說起？還怕愈說愈增其木強，奈何！


________________


聲容部修容第二


婦人惟仙姿國色，無俟修容；稍去天工者，即不能免於人力矣。然予所謂「修飾」二字，無論妍媸美惡，均不可少。俗云：「三分人材，七分妝飾。」此為中人以下者言之也。然則有七分人材者，可少三分妝飾乎？即有十分人材者，豈一分妝飾皆可不用乎？曰：不能也。若是，則修容之道不可不急講矣。今世之講修容者，非止窮工極巧，幾能變鬼為神，我即欲勉竭心神，創為新說，其如人心至巧，我法難工，非但小巫見大巫，且如小巫之徒，往教大巫之師，其不遭噴飯而唾面者鮮矣。然一時風氣所趨，往往失之過當。非始初立法之不佳，一人求勝於一人，一日務新於一日，趨而過之，致失其真之弊也。「楚王好細腰，宮中皆餓死；楚王好高髻，宮中皆一尺；楚王好大袖，宮中皆全帛。」細腰非不可愛，高髻大袖非不美觀，然至餓死，則人而鬼矣。髻至一尺，袖至全帛，非但不美觀，直與魑魅魍魎無別矣。此非好細腰、好高髻大袖者之過，乃自為餓死，自為一尺，自為全帛者之過也。亦非自為餓死，自為一尺，自為全帛者之過，無一人痛懲其失，著為章程，謂止當如此，不可太過，不可不及，使有遵守者之過也。吾觀今日之修容，大類楚宮之末俗，著為章程，非草野得為之事。但不經人提破，使知不可愛而可憎，聽其日趨日甚，則在生而為魑魅魍魎者，已去死人不遠，矧腰成一縷，有餓而必死之勢哉！予為修容立說，實具此段婆心，凡為西子者，自當曲體人情，萬毋遽發嬌嗔，罪其唐突。  ○盥櫛  盥面之法，無他奇巧，止是濯垢務盡。面上亦無他垢，所謂垢者，油而已矣。油有二種，有自生之油，有沾上之油。自生之油，從毛孔沁出，肥人多而瘦人少，似汗非汗者是也。沾上之油，從下而上者少，從上而下者多，以發與膏沐勢不相離，發面交接之地，勢難保其不侵。況以手按發，按畢之後，自上而下亦難保其不相挨擦，挨擦所至之處，即生油發亮之處也。生油發亮，於面似無大損，殊不知一日之美惡系焉，面之不白不勻，即從此始。從來上粉著色之地，最怕有油，有即不能上色。倘於浴面初畢，未經搽粉之時，但有指大一痕為油手所污，迨加粉搽面之後，則滿面皆白而此處獨黑，又且黑而有光，此受病之在先者也。既經搽粉之後，而為油手所污，其黑而光也亦然，以粉上加油，但見油而不見粉也，此受病之在後者也。此二者之為患，雖似大而實小，以受病之處止在一隅，不及滿面，閨人盡有知之者。尚有全體受傷之患，從古佳人暗受其害而不知者，予請攻而出之。從來拭面之巾帕，多不止於拭面，擦臂抹胸，隨其所至；有膩即有油，則巾帕之不潔也久矣。即有好潔之人，止以拭面，不及其他，然能保其上不及發，將至額角而遂止乎？一沾膏沐，即非無油少膩之物矣。以此拭面，非拭面也，猶打磨細物之人，故以油布擦光，使其不沾他物也。他物不沾，粉獨沾乎？凡有面不受妝，越勻越黑；同一粉也，一人搽之而白，一個搽之而不白者，職是故也。以拭面之巾有異同，非搽面之粉有善惡也。故善勻面者，必須先潔其巾。拭面之巾，止供拭面之用，又須用過即浣，勿使稍帶油痕，此務本窮源之法也。


善櫛不如善篦，篦者，櫛之兄也。發內無法，始得絲絲現相，不則一片如氈，求其界限而不得，是帽也，非髻也，是退光黑漆之器，非烏雲蟠繞之頭也。故善蓄姬妾者，當以百錢買梳，千錢購篦。篦精則發精，稍儉其值，則發損頭痛，篦不數下而止矣。篦之極淨，使便用梳。而梳之為物，則越舊越精。「人惟求舊，物惟求新」。古語雖然，非為論梳而論。求其舊而不得，則富者用牙，貧者用角。新木之梳，即搜根剔齒者，非油浸十日，不可用也。  古人呼髻為「蟠龍」。蟠龍者，髻之本體，非由妝飾而成。蟠龍者，髻之本體，非由妝飾而成。隨手綰成，皆作蟠龍之勢，可見古人之妝，全用自然，毫無造作。然龍乃善變之物，發無一定之形，使其相傳至今，物而不化，則龍非蟠龍，乃死龍矣；發非佳人之發，乃死人之發矣。無怪今人善變，變之城是也。但其變之之形，只顧趨新，不求合理；只求變相，不顧失真。凡以彼物肖此物，必取其當然者肖之，必取其應有者肖之，又必取其形色相類者肖之，未有憑空捏造，任意為之而不顧者。古人呼發為「烏雲」，呼髻為「蟠龍」者，以二物生於天上，宜乎在頂。發之繚繞似雲，發之蟠曲似龍，而雲之色有烏雲，龍之色有烏龍。是色也，相也，情也，理也，事事相合，是以得名，非憑捏造，任意為之而不顧者也。竊怪今之所謂「牡丹頭」、「荷花頭」、「缽盂頭」，種種新式，非不窮新極異，令人改觀，然於當然應有、形色相類之義，則一無取焉。人之一身，手可生花，江淹之彩筆是也；舌可生花，如來之廣長是也；頭則未見其生花，生之自今日始。此言不當然而然也。發上雖有簪花之義，未有以頭為花，而身為蒂者；缽盂乃盛飯之器，未有倒貯活人之首，而作覆盆之象者，此皆事所未聞，聞之自今日始。此言不應有而有也。群花之色，萬紫千紅，獨不見其有黑。設立一婦人於此，有人呼之為「黑牡丹」、「黑蓮花」、「黑缽盂」者，此婦必艴然而怒，怒而繼之以罵矣。以不喜呼名之怪物，居然自肖其形，豈非絕不可解之事乎？吾謂美人所梳之髻，不妨日異月新，但須籌為理之所有。理之所有者，其象多端，然總莫妙於雲龍二物。仍用其名而變更其實，則古制新裁，並行而不悖矣。勿謂止此二物，變為有限，須知普天下之物，取其千態萬狀，越變而越不窮者，無有過此二物者矣。龍雖善變，猶不過飛龍、游龍、伏龍、潛龍、戲珠龍、出海龍之數種。至於雲之為物，頃刻數遷其位，須臾屢易其形，「千變萬化」四字，猶為有定之稱，其實云之變相，「千萬」二字，猶不足以限量之也。若得聰明女子，日日仰觀天象，既肖雲而為髻，複肖髻而為雲，即一日一更其式，猶不能盡其巧幻，畢其離奇，矧未必朝朝變相乎？若謂天高雲遠，視不分明，難於取法，則令畫工繪出巧云數朵，以紙剪式，襯於發下，俟櫛沐既成，而後去之，此簡便易行之法也。雲上盡可著色，或簪以時花，或飾以珠翠，幻作雲端五彩，視之光怪陸離。但須位置得宜，使與雲體相合，若其中應有此物者，勿露時花珠翠之本形，則盡善矣。肖龍之法：如欲作飛龍、游龍，則先以己發梳一光頭於下，後以假發制作龍形，盤旋繚繞，覆於其上。務使離發少許，勿使相粘相貼，始不失飛龍、游龍之義，相粘相貼則是潛龍、伏龍矣。懸空之法，不過用鐵線一二條，襯於不見之處，其龍爪之向下者，以發作線，縫於光發之上，則不動矣。戲珠龍法，以發作小龍二條，綴於兩旁，尾向後而首向前，前綴大珠一顆，近於龍嘴，名為「二龍戲珠」。出海龍亦照前式，但以假發作波浪紋，綴於龍身空隙之處，皆易為之。是數法者，皆以雲龍二物分體為之，是雲自雲而龍自龍也。予又謂雲龍二物勢不宜分，「雲從龍，風從虎」，《周易》業有成言，是當合而用之。同用一發，同作一假，何不幻作雲龍二物，使龍勿露全身，雲亦勿作全朵，忽而見龍，忽而見雲，令人無可測識，是美人之頭，盡有盤旋飛舞之勢，朝為行雲，暮為行雨，不幾兩擅其絕，而為陽台神女之現身哉？噫，笠翁於此搜盡枯腸，為此髻者，不可不加尸祝。天年以後，倘得為神，則將往來繡閣之中，驗其所制，果有裨於花容月貌否也。  ○薰陶


名花美女，氣味相同，有國色者，必有天香。天香結自胞胎，非由薰染，佳人身上實實有此一種，非飾美之詞也。此種香氣，亦有姿貌不甚較艷，而能偶擅其奇者。總之，一有此種，即是夭折摧殘之兆，紅顏薄命未有捷於此者。有國色而有天香，與無國色而有天香，皆是千中遇一，其餘則薰染之力不可少也。其力維何？富貴之家，則需花露。花露者，摘取花瓣入甑，醞釀而成者也。薔薇最上，群花次之。然用不須多，每於盥浴之後，挹取數匙入掌，拭體拍面而勻之。此香此味，妙在似花非花，是露非露，有其芬芳，而無其氣息，是以為佳，不似他種香氣，或速或沉，是蘭是桂，一嗅即知者也。其次則用香皂浴身，香茶沁口，皆是閨中應有之事。皂之為物，亦有一種神奇，人身偶染穢物，或偶沾穢氣，用此一擦，則去盡無遺。由此推之，即以百和奇香拌入此中，未有不與垢穢並除，混入水中而不見者矣，乃獨去穢而存香，似有攻邪不攻正之別。皂之佳者，一浴之後，香氣經日不散，豈非天造地設，以供修容飾體之用者乎？香皂以江南六合縣出者為第一，但價值稍昂，又恐遠不能致，多則浴體，少則止以浴面，亦權宜豐儉之策也。至於香茶沁口，費亦不多，世人但知其貴，不知每日所需，不過指大一片，重止毫厘，裂成數塊，每於飯後及臨睡時以少許潤舌，則滿吻皆香，多則味苦，而反成藥氣矣。凡此所言，皆人所共知，予特申明其說，以見美人之香不可使之或無耳。別有一種，為值更廉，世人食而但甘其味，嗅而不辨其香者，請揭出言之：果中荔子，雖出人間，實與交梨、火棗無別，其色國色，其香天香，乃果中尤物也。予游閩粵，幸得飽啖而歸，庶不虛生此口，但恨造物有私，不令四方皆出。陳不知鮮，夫人而知之矣。殊不知荔之陳者，香氣未嘗盡沒，乃與橄欖同功，其好處卻在回味時耳。佳人就寢，止啖一枚，則口脂之香，可以竟夕，多則甜而膩矣。須擇道地者用之，楓亭是其選也。人問：沁口之香，為美人設乎？為伴美人者設乎？予曰：伴者居多。若論美人，則五官四體皆為人設，奚止口內之香。  ○點染


「卻嫌脂粉污顏色，淡掃蛾眉朝至尊。」此唐人妙句也。今世諱言脂粉，動稱污人之物，有滿而是粉而云粉不上面，遍唇皆脂而曰脂不沾唇者，皆信唐詩太過，而欲以虢國夫人自居者也。噫，脂粉焉能污人，人自污耳。人謂脂粉二物，原為中材而設，美色可以不需。予曰：不然。惟美色可施脂粉，其餘似可不設。何也？二物頗帶世情，大有趨炎附熱之態，美者用之愈增其美，陋者加之更益其陋。使以絕代佳人而微施粉澤，略染腥紅，有不增嬌益媚者乎？使以媸顏陋婦而丹鉛其面，粉藻其姿，有不驚人駭眾者乎？詢其所以然之故，則以白者可使再白，黑者難使遽白；黑上加之以白，是欲故顯其黑，而以白物相形之也。試以一墨一粉，先分二處，後合一處而觀之，其分處之時，黑自黑而白自白，雖云各別其性，未甚相仇也；迨其合外，遂覺黑不自安，而白欲求去。相形相礙，難以一朝居者，以天下之物，相類者可使同居，即不相類而相似者，亦可使之同居，至於非但不相類、不相似，而且相反之物，則斷斷勿使同居，同居必為難矣。此言粉之不可混施也。脂則不然，面白者可用，面黑者亦可用。但脂粉二物，其勢相依，面上有粉而唇上塗脂，則其色燦然可愛，倘面無粉澤而止丹唇，非但紅色不顯，且能使面上之黑色變而為紫，以紫之為色，非系天生，乃紅黑二色合而成之者也。黑一見紅，若逢故物，不求合而自合，精光相射，不覺紫氣東來，使乘老子青牛，竟有五色燦然之瑞矣。若是，則脂粉二物，竟與若輩無緣，終身可不用矣，何以世間女子人人不舍，刻刻相需，而人亦未嘗以脂粉多施，擯而不納者？曰：不然。予所論者，乃面色最黑之人，所謂不相類、不相似，而且相反者也。若介在黑白之間，則相類而相似矣，既相類而相似，有何不可同居？但須施之有法，使濃淡得宜，則二物爭效其靈矣。從來傅粉之面，止耐遠觀，難於近視，以其不能勻也。畫士著色，用膠始勻，無膠則研殺不合。人面非同紙絹，萬無用膠之理，此其所以不勻也。有法焉：請以一次分為二次，自淡而濃，由薄而厚，則可保無是患矣。請以他事喻之。磚匠以石灰粉壁，必先上粗灰一次，後上細灰一次；先上不到之處，後上者補之；後上偶遺之處，又有先上者襯之，是以厚薄相均，泯然無跡。使以二次所上之灰，並為一次，則非但拙匠難勻，巧者亦不能遍及矣。粉壁且然，況粉面乎？今以一次所傅之粉，分為二次傅之，先傅一次，俟其稍乾，然後再傅第二次，則濃者淡而淡者濃，雖出無心，自能巧合，遠觀近視，無不宜矣。此法不但能勻，且能變換肌膚，使黑者漸白。何也？染匠之於布帛，無不由淺而深，其在深淺之間者，則非淺非深，另有一色，即如文字之有過文也。如欲染紫，必先使白變紅，再使紅變為紫，紅即白紫之過文，未有由白竟紫者也。如欲染青，必使白變為藍，再使藍變為青，藍即白青之過文，未有由白竟青者也。如婦人面容稍黑，欲使竟變為白，其勢實難。今以薄粉先勻一次，是其面上之色已在黑白之間，非若曩時之純黑矣；再上一次，是使淡白變為深白，非使純黑變為全白也，難易之勢，不大相徑庭哉？由此推之，則二次可廣為三，深黑可同於淺，人間世上，無不可用粉勻面之婦人矣。此理不待驗而始明，凡讀是編者，批閱至此，即知湖上笠翁原非蠢物，不止為風雅功臣，亦可謂紅裙知己。初論面容黑白，未免立說過嚴。非過嚴也，使知受病實深，而後知德醫人，果有起死回生之力也。舍此更有二說，皆淺乎此者，然亦不可不知；勻面必須勻項，否則前白後黑，有如戲場之鬼臉。至於點唇之法，又與勻面相反，一點即成，始類櫻桃之體；若陸續增添，二三其手，即有長短寬窄之痕，是為成串櫻桃，非一粒也。


________________


託內兄如海薦西賓 接外孫賈母惜孤女


卻說雨村忙回頭看時，不是別人，乃是當日同僚一案參革的張如圭。他係此地人，革後家居。今打聽得都中奏准起復舊員之信，他便四下裡尋情找門路，忽遇見雨村，故忙道喜。二人見了禮，張如圭便將此信告知雨村。雨村歡喜。忙忙敘了兩句，遂作別各自回家。冷子興聽得此言，便忙獻計，令雨村央求林如海，轉向都中去央煩賈政。


雨村領其意而別，回至館中，忙尋邸報看真確了。次日，面謀林如海。如海道：「天緣湊巧：因賤荊去世，都中家岳母念及小女無人依傍，前已遣了男女船隻來接，因小女未曾大痊，故未及行，此刻正思送女進京。因向蒙教誨之恩，未經酬報，遇此機會，豈有不盡心圖報之理！弟已預籌之，修下薦書一封，託內兄務為周全，方可稍盡弟之鄙誠。即有所費，弟於內家信中寫明，不勞吾兄多慮。」雨村一面打恭，謝不釋口，一面又問：「不知令親大人現居何職？只怕晚生草率，不敢進謁。」如海笑道：「若論舍親，與尊兄猶係一家，乃榮公之孫。大內兄現襲一等將軍之職，名赦，字恩侯。二內兄名政，字存周，現任工部員外郎。其為人謙恭厚道，大有祖父遺風，非膏粱輕薄之流，故弟致書煩託。否則不但有污尊兄清操，即弟亦不屑為矣。」雨村聽了，心下方信了昨日子興之言，於是又謝了林如海。如海又說：「擇了出月初二日小女入都，吾兄即同路而往，豈不兩便？」雨村唯唯聽命，心中十分得意。如海遂打點禮物並餞行之事，雨村一一領了。


那女學生原不忍離親而去，無奈他外祖母必欲其往，且兼如海說：「汝父年已半百，再無續室之意；且汝多病，年又極小，上無親母教養，下無姊妹扶持：今去依傍外祖母及舅氏姊妹，正好減我內顧之憂，如何不去？」黛玉聽了，方灑淚拜別，隨了奶娘及榮府中幾個老婦，登舟而去。雨村另有一隻船，帶了兩個小童，依附黛玉而行。


一日，到了京都，雨村先整了衣冠，帶著童僕，拿了「宗姪」的名帖，至榮府門上投了。彼時賈政已看了妹丈之書，即忙請入相會。見雨村相貌魁偉，言談不俗。且這賈政最喜的是讀書人，禮賢下士，拯溺救危，大有祖風，況又係妹丈致意，因此優待雨村，更又不同，便極力幫助。題奏之日，謀了一個復職。不上兩月，便選了金陵應天府，辭了賈政，擇日到任去了。不在話下。


且說黛玉自那日棄舟登岸時，便有榮府打發轎子並拉行李的車輛伺候。這黛玉嘗聽得母親說他外祖母家與別人家不同，他近日所見的這幾個三等的僕婦，吃穿用度，已是不凡，何況今至其家。因此步步留心，時時在意，不多說一句話，不多行一步路，恐被人恥笑了去。自上了轎，進了城，從紗窗向外瞧了一瞧，其街市之繁華，人煙之阜盛，自非別處可比。又行了半日，忽見街北蹲著兩個大石獅子，三間獸頭大門，門前列坐著十來個華冠麗服之人。正門不開，只東西兩角門有人出入。正門之上有一匾，匾上大書「敕造寧國府」五個大字。


黛玉想道：「這是外祖的長房了。」又往西不遠，照樣也是三間大門，方是榮國府，卻不進正門，只由西角門而入。轎子抬著走了一射之地，將轉彎時，便歇了轎，後面的婆子也都下來了。另換了四個眉目秀潔十七八歲的小廝上來抬著轎子，眾婆子步下跟隨。至一垂花門前落下，眾小廝俱肅然退出，眾婆子上前打起轎簾，扶黛玉下了轎。


黛玉扶著婆子的手，進了垂花門。兩邊是超手遊廊，正中是穿堂，當地放著一個紫檀架子大理石屏風。轉過屏風，小小三間廳房，廳後便是正房大院。正面五間上房，皆是雕梁畫棟。兩邊穿山遊廊廂房，掛著各色鸚鵡畫眉等雀鳥。台階上坐著幾個穿紅著綠的丫頭，一見他們來了，都笑迎上來，道：「剛纔老太太還念著呢，可巧就來了。」於是三四人爭著打簾子。一面聽得人說：「林姑娘來了！」


黛玉方進房，只見兩個人扶著一位鬢髮如銀的老母迎上來。黛玉知是外祖母，正欲下拜，早被外祖母抱住，摟入懷中，「心肝兒肉」叫著大哭起來。當下侍立之人無不落淚，黛玉也哭個不休。待眾人慢慢勸解住了，那黛玉方拜見了外祖母，賈母方一一指與黛玉道：「這是你大舅母。這是二舅母。這是你先前珠大哥的媳婦珠大嫂子。」黛玉一一拜見了。賈母又叫：「請姑娘們來。今日遠客來了，可以不必上學去。」眾人答應了一聲，便去了兩個。


不一時，只見三個奶媽並五六個丫鬟擁著三位姑娘來了：第一個，肌膚微豐，身材合中，腮凝新荔，鼻膩鵝脂，溫柔沉默，觀之可親；第二個，削肩細腰，長挑身材，鴨蛋臉兒，俊眼修眉，顧盼神飛，文彩精華，見之忘俗；第三個，身量未足，形容尚小。其釵環裙襖，三人皆是一樣的粧束。黛玉忙起身迎上來見禮，互相廝認。歸了坐位，丫鬟送上茶來。不過敘些黛玉之母如何得病，如何請醫服藥，如何送死發喪。不免賈母又傷感起來，因說：「我這些女孩兒，所疼的獨有你母親，今一旦先我而亡，不得見面，怎不傷心！」說著，攜了黛玉的手，又哭起來。眾人都忙相勸慰，方略略止住。


眾人見黛玉年紀雖小，其舉止言談不俗，身體面貌雖弱不勝衣，卻有一段風流態度，便知他有不足之症。因問：「常服何藥？為何不治好了？」黛玉道：「我自來如此，從會吃飯時便吃藥到如今了。經過多少名醫，總未見效。那一年，我纔三歲，聽說來了一個癩頭和尚，說要化我去出家，我父母自是不從。他又說：『既捨不得他，但只怕他的病一生也不能好的！若要好時，除非從此以後總不許見哭聲，除父母之外，凡有外親一概不見，方可平安了此一生。』這和尚瘋瘋癲癲說了這些不經之談，也沒人理他。如今還是吃人參養榮丸。」賈母道：「這正好，我這裡正配丸藥呢，叫他們多配一料就是了。」


一語未完，只聽後院中有笑語聲，說：「我來遲了，沒得迎接遠客！」黛玉思忖道：「這些人個個皆斂聲屏氣如此，這來者是誰，這樣放誕無禮？……」心下想時，只見一群媳婦丫鬟擁著一個麗人從後房門進來。這個人打扮與姑娘們不同：彩繡輝煌，恍若神妃仙子。頭上戴著金絲八寶攢珠髻，綰著朝陽五鳳掛珠釵；項上戴著赤金盤螭纓絡圈；身上穿著縷金百蝶穿花大紅雲緞窄裉襖，外罩五彩刻絲石青銀鼠褂；下著翡翠撒花洋縐裙。一雙丹鳳三角眼，兩彎柳葉弔梢眉。身量苗條，體格風騷。粉面含春威不露，丹唇未啟笑先聞。


黛玉連忙起身接見。賈母笑道：「你不認得他。他是我們這裡有名的一個『潑辣貨』，南京所謂『辣子』你只叫他鳳辣子就是了。」黛玉正不知以何稱呼，眾姊妹都忙告訴黛玉道：「這是璉二嫂子。」黛玉雖不曾識面，聽見他母親說過：「大舅賈赦之子賈璉娶的就是二舅母王氏的內姪女，自幼假充男兒教養，學名叫做王熙鳳。」黛玉忙陪笑見禮，以「嫂」呼之。


這熙鳳攜著黛玉的手，上下細細打量一回，便仍送至賈母身邊坐下，因笑道：「天下真有這樣標致人兒！我今日纔算看見了！況且這通身的氣派竟不像老祖宗的外孫女兒，竟是個嫡親的孫女兒似的。怨不得老祖宗天天嘴裡心裡放不下。－－只可憐我這妹妹這麼命苦：怎麼姑媽偏就去世了呢！」說著，便用手帕拭淚。賈母笑道：「我纔好了，你又來招我。你妹妹遠路纔來，身子又弱，也纔勸住了。快別再提了。」


熙鳳聽了，忙轉悲為喜道：「正是呢。我一見了妹妹，一心都在他身上，又是歡喜，又是傷心，竟忘了老祖宗了。該打，該打。」又忙拉著黛玉的手問道：「妹妹幾歲了？可也上過學？現吃什麼藥？在這裡別想家。要什麼吃的，什麼玩的，只管告訴我。丫頭老婆們不好，也只管告訴我。」黛玉一一答應。一面熙鳳又問人：「林姑娘的東西可搬進來了？帶了幾個人來？你們趕早打掃兩間下房，讓她們去歇歇。」


說話時，已擺了茶果上來。熙鳳親自佈讓。又見二舅母問他：「月錢放完了沒有？」熙鳳道：「放完了。剛纔帶了人到後樓上找緞子，找了半日，也沒見昨兒太太說的那個，想必太太記錯了。」王夫人道：「有沒有，什麼要緊！」因又說道：「該隨手拿出兩個來給你這妹妹裁衣裳啊。等晚上想著再叫人去拿罷。」熙鳳道：「我倒先料著了。知道妹妹這兩日必到，我已經預備下了，等太太回去過了目好送來。」王夫人一笑，點頭不語。


當下茶果已撤，賈母命兩個老嬤嬤帶黛玉去見兩個舅舅去。賈赦之妻邢氏忙起身笑回道：「我帶了外甥女兒過去，到底便宜些。」賈母笑道：「正是呢。你也去罷，不必過來了。」


那邢夫人答應了，遂帶著黛玉和王夫人作辭。大家送至穿堂垂花門前。早有眾小廝拉過一輛翠幄清油車來，邢夫人攜了黛玉坐上。眾婆子放下車簾，方命小廝們抬起，拉至寬處，駕上馴騾，出了西角門，往東過榮府正門，入一黑油漆大門內，至儀門前，方下了車。邢夫人挽著黛玉的手進入院中。黛玉度其處必是榮府中之花園隔斷過來的。進入三層儀門，果見正房廂房遊廊，悉皆小巧別致，不似那邊的軒峻壯麗，且院中隨處之樹木山石皆好。及進入正室，早有許多艷粧麗服之姬妾丫鬟迎著。


邢夫人讓黛玉坐了，一面令人到外書房中請賈赦。一時回來說：「老爺說了：『連日身上不好，見了姑娘，彼此傷心，暫且不忍相見。勸姑娘不必傷懷想家，跟著老太太和舅母是和家裡一樣的。姐妹們雖拙，大家一處作伴，也可以解些煩悶。或有委屈之處，只管說，別外道了纔是。』」


黛玉忙站起身來一一答應了，再坐一刻，便告辭。邢夫人苦留吃過飯纔去，黛玉笑回道：「舅母愛惜賜飯，原不應辭，只是還要過去拜見二舅舅，恐去遲了不恭。異日再領，望舅母容諒。」邢夫人笑道：「這倒是了。」遂命兩個嬤嬤用方纔坐來的車送過去。於是黛玉告辭。邢夫人送至儀門前，又囑咐了眾人幾句，眼看著車去了方回來。


一時，黛玉進入榮府，下了車，只見一條大甬路，直接出大門來。眾嬤嬤引著，便往東轉彎，走過一座東西穿堂，向南大廳之後，至儀門內大院落。上面五間大正房，兩邊廂房，鹿頂耳門鑽山，四通八達，軒昂壯麗，比各處不同。黛玉便知這方是正內室。進入堂屋，抬頭迎面先見一個赤金九龍青地大匾，匾上寫著斗大三個字是「榮禧堂」。後有一行小字：「某年月日書賜榮國公賈源」，又有「萬機宸翰」之寶。大紫檀雕螭案上設著三尺多高青綠古銅鼎，懸著待漏隨朝墨龍大畫。一邊是鏨金彝，一邊是玻璃盆。地下兩溜十六張楠木圈椅。又有一副對聯，乃是烏木聯牌，鑲著鏨金字跡，道是：「座上珠璣昭日月，堂前黼黻煥煙霞。」下面一行小字是：「世教弟勳襲東安郡王穆蒔拜手書。」


原來王夫人時常居坐宴息也不在這正室中，只在東邊的三間耳房內。於是嬤嬤們引黛玉進東房門來。臨窗大炕上鋪著猩紅洋毯，正面設著大紅金錢蟒引枕，秋香色金錢蟒大條褥。兩邊設一對梅花式洋漆小几：左邊几上擺著文王鼎，鼎旁匙箸香盒；右邊几上擺著汝窯美人觚，裡面插著時鮮花卉。地下面，西一溜四張大椅都搭著銀紅撒花椅搭，底下四副腳踏；兩邊又有一對高几，几上茗碗瓶花俱備。其餘陳設不必細說。


老嬤嬤讓黛玉上炕坐。炕沿上卻也有兩個錦褥對設。黛玉度其位次，便不上炕，只就東邊椅上坐了。本房的丫鬟忙捧上茶來。黛玉一面吃茶，一面打量這些丫鬟們，粧飾衣裙，舉止行動，果與別家不同。


茶未吃了，只見一個穿紅綾襖青緞掐牙背心的丫鬟走來笑道：「太太說，請林姑娘到那邊坐罷。」老嬤嬤聽了，於是又引黛玉出來，到了東南三間小正房內。正面炕上橫設一張炕桌，上面堆著書籍茶具，靠東壁面西設著半舊的青緞靠背引枕。王夫人卻坐在西邊下首，－－亦是半舊青緞靠背坐褥－－見黛玉來了，便往東讓。黛玉心中料定這是賈政之位，因見挨炕一溜三張椅子上也搭著半舊的彈墨椅袱，黛玉便向椅上坐了。王夫人再三讓他上炕，他方挨王夫人坐下。王夫人因說：「你舅舅今日齋戒去了，再見罷。只是有一句話囑咐你：你三個姐妹倒都極好，以後一處念書，認字，學針線，或偶一頑笑，都有個儘讓的。我就只一件不放心：我有一個孽根禍胎，是家裡的『混世魔王』，今日因往廟裡還願去，尚未回來，晚上你看見就知道了。你只以後不要睬他，你這些姐姐妹妹都不敢沾惹他的。」


黛玉素聞母親說過，「有個內姪，乃啣玉而生，頑劣異常，不喜讀書，最喜在內幃廝混，外祖母又溺愛，無人敢管。」今見王夫人所說，便知是這位表兄，一面陪笑道：「舅母所說，可是那位啣玉而生的哥哥？在家時記得母親常說，這位哥哥比我大一歲，小名就叫寶玉，性雖憨頑，說待姊妹們卻是極好的。況我來了，自然和姊妹們一處，弟兄們是另院別房，豈有沾惹之理？」王夫人笑道：「你不知道原故。他和別人不同，自幼因老太太疼愛，原係和姐妹們一處嬌養慣了的。若姐妹們不理他，他倒還安靜些；若一日姐妹們和他多說了一句話，他心上一喜，便生出許多事來：所以囑咐你別理會他。他嘴裡一時甜言蜜語，一時有天沒日，瘋瘋傻傻，只休信他。」


黛玉一一的都答應著。忽見一個丫鬟來說：「老太太那裡傳晚飯了。」王夫人忙攜了黛玉出後房門，由後廊往西出了角門，是一條南北甬路，南邊是倒座三間小小抱廈廳，北邊立著一個粉油大影壁，後有一個半大門，小小一所房屋。王夫人笑指向黛玉道：「這是你鳳姐姐的屋子，回來你好往這裡找他去。少什麼東西，只管和他說就是了。」這院門上也有幾個纔總角的小廝，都垂手侍立。


王夫人遂攜黛玉穿過一個東西穿堂，便是賈母的後院了，於是進入後房門。已有許多人在此伺候，見王夫人來，方安設桌椅。賈珠之妻李氏捧杯，熙鳳安箸，王夫人進羹。賈母正面榻上獨坐，兩旁四張空椅。熙鳳忙拉黛玉在左邊第一張椅子上坐下，黛玉十分推讓。賈母笑道：「你舅母和嫂子們是不在這裡吃飯的，你是客，原該這麼坐。」黛玉方告了坐，就坐了。賈母命王夫人也坐了。迎春姊妹三個告了坐方上來，迎春坐右手第一，探春左第二，惜春右第二。旁邊丫鬟執著拂塵漱盂巾帕。李紈鳳姐立於案旁佈讓。外間伺候的媳婦丫鬟雖多，卻連一聲咳嗽不聞。飯畢，各各有丫鬟用小茶盤捧上茶來。當日林家教女以惜福養身，每飯後必過片時方吃茶，不傷脾胃。今黛玉見了這裡許多規矩不似家中，也只得隨和著些。接了茶，又有人捧過漱盂來，黛玉也漱了口。又盥手畢，然後又捧上茶來，這方是吃的茶。


賈母便說：「你們去罷，讓我們自在說說話兒。」王夫人遂起身，又說了兩句閒話兒，方引李鳳二人去了。賈母因問黛玉念何書，黛玉道：「剛念了《四書》。」黛玉又問姊妹們讀何書，賈母道：「讀什麼書！不過認幾個字罷了。」


一語未了，只聽外面一陣腳步響，丫鬟進來報道寶玉來了。黛玉心想：「這個寶玉不知是怎樣個憊懶人呢。……」及至進來一看，卻是位青年公子。頭上戴著束髮嵌寶紫金冠，齊眉勒著二龍戲珠金抹額；一件二色金百蝶穿花大紅箭袖，束著五彩絲攢花結長穗宮絛，外罩石青起花八團倭緞排穗褂；登著青緞粉底小朝靴。面若中秋之月，色如春曉之花，鬢若刀裁，眉如墨畫，鼻如懸膽，睛若秋波。雖怒時而似笑，即瞋視而有情。項上金螭纓絡，又有一根五色絲絛，繫著一塊美玉。


黛玉一見便吃一大驚，心中想道：「好生奇怪！倒像在那裡見過的？何等眼熟！……」只見這寶玉向賈母請了安，賈母便命：「去見你娘來。」即轉身去了。一回再來時，已換了冠帶。頭上周圍一轉的短髮，都結成小辮，紅絲結束，共攢至頂中胎髮，總編一根大辮，黑亮如漆，從頂至梢，一串四顆大珠，用金八寶墜腳。身上穿著銀紅撒花半舊大襖，仍舊戴著項圈、寶玉、寄名鎖、護身符等物；下面半露松綠撒花綾褲，錦邊彈墨襪，厚底大紅鞋。越顯得面如敷粉，唇若施脂，轉盼多情，語言若笑。天然一段風韻，全在眉梢；平生萬種情思，悉堆眼角。－－看其外貌是極好，卻難知其底細。後人有《西江月》二詞，批的極確。詞曰：


無故尋愁覓恨，有時似傻如狂。縱然生得好皮囊，腹內原來草莽。潦倒不通世務，愚頑怕讀文章。行為偏僻性乖張，那管世人誹謗？又曰：富貴不知樂業，貧窮難耐淒涼。可憐辜負好時光，於國於家無望。天下無能第一，古今不肖無雙。寄言紈袴與膏粱：莫效此兒形狀！


卻說賈母見他進來，笑道：「外客沒見就脫了衣裳了？－－還不去見你妹妹呢。」寶玉早已看見了一個嬝嬝婷婷的女兒，便料定是林姑媽之女，忙來見禮。歸了座，細看時，真是與眾各別。只見：


兩彎似蹙非蹙籠煙眉，一雙似喜非喜含情目。態生兩靨之愁，嬌襲一身之病。淚光點點，嬌喘微微。閒靜似嬌花照水，行動如弱柳扶風。心較比干多一竅，病如西子勝三分。


寶玉看罷，笑道：「這個妹妹，我曾見過的。」賈母笑道：「又胡說了。你何曾見過？」寶玉笑道：「雖沒見過，卻看著面善，心裡倒像是舊相認識，恍若遠別重逢的一般。」賈母笑道：「好，好！這麼更相和睦了。」


寶玉便走向黛玉身邊坐下，又細細打量一番，因問：「妹妹可曾讀書？」黛玉道：「不曾讀書，只上了一年學，些須認得幾個字。」寶玉又道：「妹妹尊名？」黛玉便說了名。寶玉又道：「表字？」黛玉道：「無字。」寶玉笑道：「我送妹妹一字，莫若『顰顰』二字，極妙。」探春便道：「何處出典？」寶玉道：「《古今人物通考》上說：『西方有石名黛，可代畫眉之墨。』況這妹妹，眉尖若蹙，取這個字，豈不甚美？」探春笑道：「只怕又是杜撰！」寶玉笑道：「除了《四書》，杜撰的也太多呢。」因又問黛玉：「可有玉沒有？」眾人都不解。黛玉便忖度著「因他有玉，所以纔問我的」，便答道：「我沒有玉。你那玉也是件稀罕物兒，豈能人人皆有？」


寶玉聽了，登時發作起狂病來，摘下那玉，就狠命摔去，罵道：「什麼罕物！人的高下不識，還說靈不靈呢！我也不要這勞什子！」嚇的地下眾人一擁爭去拾玉。賈母急的摟了寶玉，道：「孽障！你生氣，要打罵人容易，何苦摔那命根子！」寶玉滿面淚痕，哭道：「家裡姐姐妹妹都沒有，單我有，我說沒趣兒；如今來了這個神仙似的妹妹也沒有，可知這不是個好東西。」賈母忙哄他道：「你這妹妹原有玉來著，因你姑媽去世時，捨不得你妹妹，無法可處，遂將他的玉帶了去：一則全殉葬之禮，盡你妹妹的孝心；二則你姑媽的陰靈兒也可權作見了你妹妹了。因此，他說沒有，也是不便誇張的意思啊。你還不好生帶上，仔細你娘知道！」說著，便向丫鬟手中接來，親與他帶上。寶玉聽如此說，想了一想，也就不生別論。


當下奶娘來問黛玉房舍。賈母便說：「將寶玉挪出來，同我在套間暖閣裡，把林姑娘暫且安置在碧紗櫥裡。等過了殘冬，春天再給他們收拾房屋，另作一番安置罷。」寶玉道：「好祖宗！我就在碧紗櫥外的床上很妥當，又何必出來鬧的老祖宗不得安靜呢？」賈母想一想，說：「也罷了。」每人一個奶娘並一個丫頭照管，餘者在外間上夜聽喚。一面早有熙鳳命人送了一頂藕合色花帳並錦被緞褥之類。


黛玉只帶了兩個人來：一個是自己的奶娘王嬤嬤，一個是十歲的小丫頭，名喚雪雁。賈母見雪雁甚小，一團孩氣，王嬤嬤又極老，料黛玉皆不遂心，將自己身邊一個二等小丫頭，名喚鸚哥的，與了黛玉。亦如迎春等一般：每人除自幼乳母外，另有四個教引嬤嬤；除貼身掌管釵釧盥沐兩個丫頭外，另有四五個灑掃房屋來往使役的小丫頭。


當下王嬤嬤與鸚哥陪侍黛玉在碧紗櫥內；寶玉乳母李嬤嬤並大丫頭名喚襲人的陪侍在外面大床上。


原來這襲人亦是賈母之婢，本名蕊珠。賈母因溺愛寶玉，恐寶玉之婢不中使，素喜蕊珠心地純良，遂與寶玉。寶玉因知他本姓花，又曾見舊人詩句有「花氣襲人」之句，遂回明賈母，即把蕊珠更名襲人。


卻說這襲人倒有些癡處：伏侍賈母時，心中只有賈母；如今跟了寶玉，心中又只有寶玉了。只因寶玉性情乖僻，每每規諫，見寶玉不聽，心中著實憂鬱。是晚，寶玉李嬤嬤已睡了。他見裡面黛玉鸚哥猶未安歇，他自卸了粧，悄悄的進來，笑問：「姑娘怎麼還不安歇？」黛玉忙笑讓：「姐姐請坐。」襲人在床沿上坐了。鸚哥笑道：「林姑娘在這裡傷心，自己淌眼抹淚的說：『今兒纔來了，就惹出你家哥兒的狂病來。倘或摔壞了那玉，豈不是因我之過？』所以傷心。我好容易勸好了。」襲人道：「姑娘快別這麼著！將來只怕比這更奇怪的笑話兒還有呢。若為他這種行狀，你多心傷感，只怕你還傷感不了呢。快別多心！」黛玉道：「姐姐們說的，我記著就是了。」又敘了一回，方纔安歇。


次早起來，省過賈母，因往王夫人處來。正值王夫人與熙鳳在一處拆金陵來的書信，又有王夫人的兄嫂處遣來的兩個媳婦兒來說話。黛玉雖不知原委，探春等卻曉得是議論金陵城中居住的薛家姨母之子－－表兄薛蟠，倚財仗勢打死人命，現在應天府案下審理。如今舅舅王子騰得了信，遣人來告訴這邊，意欲喚取進京之意。


畢竟怎的，下回分解。


________________


變生不測鳳姐潑醋 喜出望外平兒理粧


話說寶玉和姐妹一處坐著，同眾人看演《荊釵記》，黛玉因看到《男祭》這齣上，便和寶釵說道：「這王十朋也不通的很：不管在那裡祭一祭罷了，必定跑到江邊上來做什麼？俗語說：『睹物思人』，天下的水總歸一源，不拘那裡的水舀一碗，看著哭去，也就盡情了。」寶釵不答。寶玉聽了卻又發起獃來。


且說賈母心想今日不比往日，定要教鳳姐痛樂一日。本自己懶怠坐席，只在裡間屋裡榻上歪著，和薛姨媽看戲，隨心愛吃的揀幾樣放在小几上，隨意吃著說話兒。將自己兩桌席面，賞那沒有席面的大小丫頭並那應著差的婦人等，命他們在窗外廊簷下，也只管坐著，隨意吃喝，不必拘禮。王夫人和邢夫人在地下高桌上坐著。外面幾席是他們姐妹們坐。賈母不時吩咐尤氏等：「讓鳳丫頭坐上面，你們好生替我待東，難為他一年到頭辛苦。」尤氏答應了，又笑回道：「他說坐不慣首席，坐在上頭，橫不是豎不是的，酒也不肯喝。」賈母聽了。笑道：「你不會，等我親自讓他去。」鳳姐兒忙也進來笑說：「老祖宗別信他們的話，我喝了好幾鍾了。」賈母笑著，命尤氏等：「拉他出去，按在椅子上，你們都輪流敬他。他再不吃，我當真的就親自去了。」尤氏聽說，忙笑著，又拉他出來坐下，命人拿了台盞，斟了酒，笑道：「一年到頭，難為你孝順老太太、太太和我，我今兒沒什麼疼你的，親自斟酒。我的乖乖！你在我手裡喝一口罷。」鳳姐兒笑道：「你要安心孝敬我，跪下，我就喝。」尤氏笑道：「說的你不知是誰！我告訴你說罷：好容易今兒這一遭，過了後兒，知道還得像今兒這樣的不得了？趁著儘力灌兩鍾子罷。」


鳳姐兒見推不過，只得喝了兩鍾。接著眾姐妹也來，鳳姐也只得每人的喝了兩口。賴嬤嬤見賈母尚且這等高興，也少不得來湊趣兒，領著些嬤嬤們也來敬酒。鳳姐兒也難推脫，只得喝了兩口。鴛鴦等也都來敬。鳳姐兒真不能了，忙央告道：「好姐姐們！饒了我罷！我明兒再喝罷。」鴛鴦笑道：「真個的我們是沒臉的了？就是我們在太太跟前，太太還賞個臉兒呢。往常倒有些體面，今兒當著這些人，倒做起主子的款兒來了。－－我原不該來。不喝，我們就走。」說著，真個回去了。鳳姐兒忙忙拉住，笑道：「好姐姐，我喝就是了。」說著，拿過酒來，滿滿的斟了一杯喝乾。鴛鴦方笑了散去，然後又入席。


鳳姐兒自覺酒沉了，心裡突突的往上撞，要往家去歇歇，只見那耍百戲的上來，便和尤氏說：「預備賞錢，我要洗洗臉去。」尤氏點頭。鳳姐兒瞅人不防，便出了席，往房門後簷下走來。平兒留心，也忙跟了來。鳳姐便扶著他。纔至穿廊下，只見他屋裡的一個小丫頭子。正在那裡站著，見他兩個來了，回身就跑。鳳姐兒便疑心，忙叫那丫頭先只裝聽不見，無奈後面連聲兒叫，也只得回來。


鳳姐兒越發起了疑心，忙和平兒進了穿廊，叫那小丫頭子也進來，把槅扇開了。鳳姐坐在當院子的台階上，命那丫頭子跪下，喝命平兒：「叫兩個二門上小廝來！拿繩子，鞭子，把眼睛裡沒主子的小蹄子打爛了！」


那小丫頭子已經嚇的魂飛魄散，哭著，只管碰頭求饒。鳳姐兒問道：「我又不是鬼，你見了我，不識規矩站住，怎麼倒往前跑？」小丫頭子哭道：「我原沒看見奶奶來，我又惦記著屋裡沒人，纔跑來著。」鳳姐兒道：「屋裡既沒人，誰叫你又來的？你就沒看見，我和平兒在後頭扯著脖子，叫了你十來聲，越叫越跑，離的又不遠，你聾了嗎？你還和我強嘴！」說著，揚手一巴掌，打在臉上，打的那小丫頭子一栽；這邊臉上又一下，登時小丫頭子兩腮紫脹起來。平兒忙勸：「奶奶，仔細手疼！」鳳姐便說：「你再打著問他跑什麼！他再不說，把嘴撕爛了他的！」


那小丫頭子先還強嘴，後來聽見鳳姐兒要燒了紅烙鐵來烙嘴，方哭道：「二爺在家裡，打發我來這裡瞧著奶奶，要見奶奶散了，先叫我送信兒去呢。不承望奶奶這會子就來了！」鳳姐兒見話裡有文章，便又問道：「叫你瞧著我做什麼？難道不叫我家去嗎？必有別的原故。快告訴我，我從此以後疼你。你要不實說，立刻拿刀子來割你的肉！」說著，回頭向頭上拔下一根簪子來，向那丫頭嘴上亂戳。嚇的那丫頭一行躲，一行哭求道：「我告訴奶奶，可別說我說的！」平兒一旁勸，一面催他，叫他快說。丫頭便說道：「二爺也是纔來，來了就開箱子，拿了兩塊銀子，還有兩支簪子，兩疋緞子，叫我悄悄的送與鮑二的老婆去，叫他進來。他收了東西，就往偺們屋裡來了。二爺叫我瞧著奶奶。底下的事，我就不知道了。」


鳳姐聽了，已氣的渾身發軟，忙立起身來，一徑來家。剛至院門，只見有一個小丫頭在門前探頭兒，一見了鳳姐，也縮頭就跑。鳳姐兒提著名字喝住。那丫頭本來伶俐，見躲不過了，越發的跑出來了，笑道：「我正要告訴奶奶去呢，可巧奶奶來了。」鳳姐道：「告訴我什麼？」那丫頭便說：「二爺在家……」這般如此，將方纔的話也說了一遍。鳳姐啐道：「你早做什麼了？這會子我看見你了，你來推乾淨兒！」說著，揚手一下，打的那丫頭一個趔趄，便躡腳兒走了。


鳳姐來至窗前，往裡聽時，只聽裡頭說笑道：「多早晚你那閻王老婆死了就好了！」賈璉道：「他死了，再娶一個，也這麼著，又怎麼樣呢？」那個又道：「他死了，你倒是把平兒扶了正，只怕還好些。」賈璉道：「如今連平兒他也不叫我沾一沾了，平兒也是一肚子委屈不敢說。我命裡怎麼就該犯了夜叉星！」


鳳姐聽了，氣的渾身亂戰。又聽他們都讚平兒，便疑平兒素日背地裡自然也有怨言了。那酒越發湧上來了，也並不忖度，回身把平兒先打了兩下子，一腳踢開了門進去，也不容分說，抓著鮑二家的就撕打。又怕賈璉走了，堵著門，站著罵道：「好娼婦！你偷主子漢子，還要治死主子老婆！－－平兒，過來！你們娼婦們，一條藤兒，多嫌著我！外面兒你哄我！」說著，又把平兒打了幾下。打的平兒有冤無處訴，只氣得乾哭，罵道：「你們做這些沒臉的事，好好的又拉上我做什麼！」說著，也把鮑二家的撕打起來。


賈璉也因吃多了酒，進來高興，不曾做的機密。一見鳳姐來了，早沒了主意；又見平兒也鬧起來，把酒也氣上來了。鳳姐兒打鮑二家的，他已又氣又愧，只不好說的；今見平兒也打，便上來踢罵道：「好娼婦！你也動手打人！」平兒氣怯，忙住了手，哭道：「你們背地裡說話，為什麼拉我呢？」鳳姐見平兒怕賈璉，越發氣了，又趕上來打著平兒，偏叫打鮑二家的。平兒急了，便跑出來找刀子要尋死。外面眾婆子丫頭忙攔住解勸。


這裡鳳姐見平兒尋死去，便一頭撞在賈璉懷裡，叫道：「他們一條藤兒害我，被我聽見，倒都唬起我來！你來勒死我罷！」賈璉氣的牆上拔出劍來，說道：「不用尋死！我真急了！一齊殺了，我償了命，大家乾淨！」


正鬧的不開交，只見尤氏等一群人來了，說：「這是怎麼說？纔好好的，就鬧起來。」賈璉見了人，越發倚酒三分醉，逞起威風來，故意要殺鳳姐兒。鳳姐兒見人來了，便不似先前那般潑了，撂下眾人，便哭著往賈母那邊跑。


此時戲已散了。鳳姐跑到賈母跟前，爬在賈母懷裡，只說：「老祖宗救我！璉二爺要殺我呢！」賈母、邢夫人、王夫人等忙問：「怎麼了？」鳳姐兒哭道：「我纔家去換衣裳，不防璉二爺在家和人說話，我只當是有客來了，唬的我不敢進去。在窗戶外頭聽了一聽，原來是鮑二家的媳婦商議說我利害，要拿毒藥給我吃了，治死我，把平兒扶了正。我原生了氣，又不敢和他吵，打了平兒兩下子，問他為什麼害我。他臊了，就要殺我。」賈母聽了，都信以為真，說：「這還了得快拿了那下流種子來！」


一語未完，只見賈璉拿著劍趕來，後面許多人趕。賈璉明仗著賈母素昔疼他們，連母親嬸娘也無礙，故逞強鬧了來。邢夫人王夫人見了，氣的忙攔住罵道：「這下流東西！你越發反了！老太太在這裡呢！」賈璉乜斜著眼道：「都是老太太慣的他，他纔敢這麼著。連我也罵起來了！」


邢夫人氣的奪下劍來，只管喝他：「快出去！」那賈璉撒嬌撒癡，涎言涎語的，還只管亂說。賈母氣的說道：「我知道我們你放不到眼裡！－－叫人把他老子叫了來，看他去不去！」賈璉聽見這話，方趔趄著腳兒出去了。賭氣也不往家去，便往外書房來。


這裡邢夫人王夫人也說鳳姐。賈母道：「什麼要緊的事？小孩子們年輕，饞嘴貓兒似的，那裡保的住呢？從小兒人人都打這麼過。－－這都是我的不是：叫你多喝了兩口酒，又吃起醋來了！」說的眾人都笑了。賈母又道：「你放心，明兒我叫你女婿替你賠不是，你今兒別過去臊著他。」因又罵：「平兒那蹄子，素日我倒看他好，怎麼背地裡這麼壞！」尤氏等笑道：「平兒沒有不是，是鳳丫頭拿著人家出氣。兩口子生氣，都拿著平兒煞性子，平兒委屈的什麼兒似的，老太太還罵人家！」賈母道：「這就是了。我說那孩子倒不像那狐媚魘道的。－－既這麼著，可憐見的，白受他的氣。」因叫琥珀來：「你去告訴平兒，就說我的話：我知道他受了委曲，明兒我叫他主子來替他賠不是。今兒是他主子的好日子，不許他胡鬧。」


原來平兒早被李紈拉入大觀園去了。平兒哭的哽咽難言，寶釵勸道：「你是個明白人。你們奶奶素日何等待你？今兒不過他多吃了一口酒，他可不拿你出氣，難道拿別人出氣不成？別人又笑話他是假的了。」正說著，只見琥珀走來，說了賈母的話，平兒自覺面上有了光輝，方纔漸漸的好了，也不往前頭來。


寶釵等歇息了一回，方來看賈母鳳姐。寶玉便讓了平兒到怡紅院中來。襲人忙接著，笑道：「我先原要讓你的，只因大奶奶和姑娘們都讓你，我就不好讓的了。」平兒也陪笑說：「多謝。」因又說道：「好好兒的從那裡說起，無緣無故，白受了一場氣！」襲人笑道：「二奶奶素日待你好，這不過是一時氣急了。」平兒道：「二奶奶倒沒說的，只是那娼婦治的我，他又偏拿我湊趣兒！還有我們那糊塗爺，倒打我！」說著，便又委屈，禁不住淚流下來。寶玉忙勸道：「好姐姐，別傷心，我替他兩個賠個不是罷。」平兒笑道：「與你什麼相干？」寶玉笑道：「我們弟兄姐妹都一樣。他們得罪了人，我替他賠個不是，也是應該的。」又道：「可惜這新衣裳也沾了！這裡有你花妹妹的衣裳，何不換下來，拿些燒酒噴了，熨一熨，把頭也另梳一梳？」一面說，一面吩咐了小丫頭子們舀洗臉水，燒熨斗來。


平兒素昔只聞人說寶玉專能和女孩們接交。寶玉素日因平兒是賈璉的愛妾，又是鳳姐兒的心腹，故不肯和他廝近，因不能盡心，也常認為恨事。平兒如今見他這般，心中暗暗的敁敪，果然話不虛傳，色色想的周到。又見襲人特特的開了箱子，拿出兩件不大穿的衣裳，忙來洗了臉。寶玉一旁笑勸道：「姐姐還該擦上些脂粉，不然，倒像是和鳳姐姐賭氣的似的。況且又是他的好日子，而且老太太又打發了人來安慰你。」


平兒聽了有理，便去找粉，只不見粉。寶玉忙走至粧台前將一個宣窯磁盒揭開，裡面盛著一排十根玉簪花棒兒，拈了一根，遞與平兒，又笑說道：「這不是鉛粉，這是紫茉莉花種，研碎了，對上料製的。」


平兒倒在掌上看時，果見輕白紅香，四樣俱美。撲在面上，也容易勻淨，且能潤澤，不像別的粉澀滯。然後看見胭脂也不是一張，卻是一個小小的白玉盒子，裡面盛著一盒，如玫瑰膏子一樣。寶玉笑道：「鋪子裡賣的胭脂不乾淨，顏色也薄。這是上好的胭脂擰出汁子來，淘澄淨了，配了花露蒸成的。只要細簪子挑一點兒，抹在唇上，足夠了，用一點水化開，抹在手心裡就夠拍臉的了。」


平兒依言粧飾，果見鮮艷異常，且又甜香滿頰。寶玉又將盆內開的一支並蒂秋蕙，用竹剪刀鉸下來，替他簪在鬢上。忽見李紈打發丫頭來喚，他方忙忙的去了。


寶玉因自來從不曾在平兒前盡過心，－－且平兒又是個極聰明極清俊的上等女孩兒，比不得那起俗拙蠢物，－－深以為恨。今日是金釧兒生日，故一日不樂。不想後來鬧出這件事來，竟得在平兒前稍盡片心，也算今生意中不想之樂。因歪在床上，心內怡然自得。忽又思及賈璉惟知以淫樂悅己，並不知作養脂粉。又思平兒並無父母兄弟姊妹，獨自一人，供應賈璉夫婦二人，賈璉之俗，鳳姐之威，他竟能周全妥貼，今兒還遭荼毒，也就薄命的很了。想到此間，便又傷感起來。復又起身，見方纔的衣裳上噴的酒已半乾，便拿熨斗熨了疊好；見他的絹子忘了去，上面猶有淚痕，又擱在盆中洗了晾上。又喜又悲，悶了一回，也往稻香村來，說了回閒話兒，掌燈後方散。


平兒就在李紈處歇了一夜。鳳姐只跟著賈母睡。賈璉晚間歸房，冷清清的，又不好去叫，只得胡亂睡了一夜。次日醒了，想昨日之事，大沒意思，後悔不來。邢夫人惦記著昨日賈璉醉了，忙一早過來叫了賈璉過賈母這邊來。賈璉只得忍愧前來，在賈母面前跪下。賈母問他：「怎麼了？」賈璉忙陪笑說：「昨兒原是吃了酒，驚了老太太的駕，今兒來領罪。」賈母啐道：「下流東西，灌了黃湯，不說安分守己的挺尸去，倒打起老婆來了？鳳丫頭成日家說嘴，『霸王』似的一個人，昨兒唬的可憐！要不是我，你要傷了他的命！－－這會子怎麼樣？」


賈璉一肚子的委屈，不敢分辯，只認不是。賈母又道：「鳳丫頭和平兒還不是個美人胎子？你還不足？成日家偷雞摸狗，腥的臭的都拉了你屋裡去！為這起娼婦打老婆，又打屋裡的人，你還虧是大家子的公子出身，活打了嘴了！你若眼睛裡有我，你起來，我饒了你！乖乖的替你媳婦賠個不是兒，拉了他家去，我就喜歡了。要不然，你只管出去，我也不敢受你的頭！」


賈璉聽如此說，又見鳳姐兒站在那邊，也不盛粧，哭的眼睛腫著，也不施脂粉，黃黃臉兒，比往常更覺可憐可愛，想著：「不如賠了不是，彼此也好了，又討老太太的喜歡。」想畢，便笑道：「老太太的話，我不敢不依，只是越發縱了他了。」賈母笑道：「胡說！我知道他最有禮的，再不會衝撞人。他日後得罪了你，我自然也做主，叫你降伏就是了。」


賈璉聽說，爬起來，便與鳳姐兒作了一個揖，笑道：「原是我的不是，二奶奶別生氣了。」滿屋裡的人都笑了。賈母笑道：「鳳丫頭不許惱了。再惱，我就惱了。」說著，又命人去叫了平兒來，命鳳姐兒和賈璉安慰平兒。賈璉見了平兒，越發顧不得了，所謂「妻不如妾」，聽賈母一說，便趕上來說道：「姑娘昨日受了屈了，都是我的不是；奶奶得罪了你，也是因我而起。我賠了不是不算外，還替你奶奶賠個不是。」說著，也作了一個揖。引的賈母笑了，鳳姐兒也笑了。


賈母又命鳳姐來安慰平兒。平兒忙走上來給鳳姐兒磕頭，說：「奶奶的千秋，我惹的奶奶生氣，是我該死。」鳳姐兒正自愧悔昨日酒吃多了，不念素日之情，浮躁起來，聽了旁人的話，無故給平兒沒臉。今見他如此，又是慚愧，又是心酸，忙一把拉起來，落下淚來。平兒道：「我伏侍了奶奶這麼幾年，也沒彈我一指甲；就是昨兒打我，我也不怨奶奶，都是那娼婦治的，怨不得奶奶生氣。」說著，也滴下淚來了。賈母便命人將他三人送回房去：「有一個再提此話，即刻來回我。我不管是誰，拿拐棍子給他一頓！」


三個人從新給賈母邢王二位夫人磕了頭。老嬤嬤答應了，送他三人回去。至房中，鳳姐兒見無人，方說道：「我怎麼像個閻王，又像夜叉？那娼婦咒我死，你也幫著咒我。千日不好，也有一日好。可憐我熬的連個混賬女人也不及了，我還有什麼臉過這個日子！」說著，又哭了。賈璉道：「你還不足？你細想想，昨兒誰的不是多？今兒當著人，還是我跪了一跪，又賠不是，你也爭足了光了。這會子還嘮叨，難道你還叫我替你跪下纔罷？－－太要足了強，也不是好事！」說的鳳姐兒無言可對，平兒嗤的一聲又笑了。賈璉也笑道：「又好了。真真的我也沒法了！」


正說著，只見一個媳婦來回話：「鮑二媳婦吊死了。」賈璉鳳姐兒都吃了一驚。鳳姐忙收了怯色，反喝道：「死了罷了！有什麼大驚小怪的！」


一時，只見林之孝家的進來悄回鳳姐道：「鮑二媳婦吊死了，他娘家的親戚要告呢。」鳳姐兒冷笑道：「這倒好了，我正想要打官司呢！」林之孝家的道：「我纔和眾人勸了會子，又威嚇了一陣，又許了他幾個錢，也就依了。」鳳姐兒道：「我沒一個錢，－－有錢也不給他！只管叫他告去！也不許勸他，也不用鎮唬他，只管叫他告！他告不成，我還問他個『以尸詐訛』呢！」林之孝家的正在為難，見賈璉和他使眼色兒，心下明白，便出來等著。賈璉道：「我出去瞧瞧，看是怎麼樣。」鳳姐兒道：「不許給他錢！」


賈璉一徑出來，和林之孝來商議，著人去做好做歹，許了二百兩發送纔罷。賈璉生恐有變，又命人去和坊官等說了，將番役仵作人等叫幾名來，幫著辦喪事。那些人見了如此，縱要復辨，亦不敢辨，只得忍氣吞聲罷了。


賈璉又命林之孝將那二百銀子入在流水賬上，分別添補，開消過去。又體已給鮑二些銀兩，安慰他，說：「另日再挑個好媳婦給你。」鮑二又有體面，又有銀子，有何不依？便仍然奉承賈璉。不在話下。


裡面鳳姐心中雖不安，面上只管佯不理論。因屋裡無人，便和平兒笑道：「我昨兒多喝了一口酒，你別埋怨。打了那裡？我瞧瞧。」平兒聽了，眼圈兒一紅，連忙忍住了，說道：「也沒打著。」只聽得外面說：「奶奶姑娘們都進來了。」


要知後來端底，且看下回分解。


________________


皇恩重元妃省父母 天倫樂寶玉呈才藻


話說彼時有人回，工程上等著糊東西的紗綾，請鳳姐去開庫；又有人來回，請鳳姐收金銀器皿。王夫人並上房丫鬟等皆不得空兒。寶釵因說道：「偺們別在這裡礙手礙腳。」說著，和寶玉等便往迎春房中來。


王夫人日日忙亂。直到十月裡纔全備了：監辦的都交清賬目；各處古董、文玩俱已陳設齊備；採辦鳥雀－－自仙鶴、鹿、兔以及雞、鵝等，亦已買全，交於園中各處飼養；賈薔那邊也演出二三十出雜戲來；一班小尼姑道姑也都學會念佛誦經。於是賈政略覺心中安頓，遂請賈母到園中色色斟酌，點綴妥當，再無些微不合之處，賈政纔敢題本。本上之日，奉旨於明年正月十五日－－上元之日，貴妃省親。賈府奉了此旨，一發日夜不閒，連年也不能好生過了。


轉眼元宵在邇，自正月初八就有太監出來先看方向：何處更衣，何處燕坐，何處受禮，何處開宴，何處退息。又有巡察地方總理關防太監帶了許多小太監來，各處關防擋圍幙，指示賈宅人員何處出入，何處進膳，何處啟事種種儀注。外面又有工部官員並五城兵馬司打掃街道，攆逐閒人。賈赦等監督匠人扎花燈煙火之類，至十四日俱已停妥。這一夜，上下通不曾睡。


至十五日五鼓，自賈母等有爵者，俱各按品大粧。大觀園內，帳舞蟠龍，簾飛繡鳳；金銀煥彩，珠寶生輝，鼎焚百合之香，瓶插長春之蕊，靜悄悄無一人咳嗽。賈赦等在西街門外，賈母等在榮府大門外，街頭巷口用圍幙擋嚴。正等的不耐煩，忽見一個太監騎著匹馬來了。賈政接著，問其消息。太監道：「早多著呢。未初用晚膳，未正還到寶靈宮拜佛，酉初進大明宮領宴看燈，方請旨，只怕戌初纔起身呢。」鳳姐聽了道：「既這樣，老太太和太太且請回房，等到了時候再來，也還不遲。」於是賈母等自便去了，園中俱賴鳳姐照料。


執事人等帶領太監們去吃酒飯，一面傳人挑進蠟燭，各處點起燈來。忽聽外面馬跑之聲不一，有十來個太監喘吁吁跑來拍手兒。這些太監都會意，知道是來了，各按方向站立。賈赦領合族子弟在西街門外，賈母領合族女眷在大門外迎接，半日靜悄悄的。忽見兩個太監騎馬緩緩而來，至西街門下了馬，將馬趕出圍幙之外，便面西站立。半日，又是一對，亦是如此。少時便來了十來對，方聞隱隱鼓樂之聲。一對對鳳翣龍旌，雉羽宮扇；又有銷金提爐，焚著御香。然後一把曲柄七鳳金黃傘過來，便是冠袍帶履。又有執事太監捧著香巾、繡帕、漱盂、拂塵等物。一隊隊過完，後面方是八個太監，抬著一頂金頂鵝黃繡鳳鑾輿，緩緩行來。賈母等連忙跪下。早有太監過來扶起賈母等來，將那鑾輿抬入大門往東一所院落門前，有太監跪請下輿更衣。於是入門，太監散去，只有昭容彩嬪等引著元春下輿。只見苑內各色花燈閃灼，皆係紗綾扎成，精緻非常。上面有一燈匾，寫著「體仁沐德」四個字。元春入室更衣，復出上輿進園，只見園中香煙繚繞，花影繽紛，處處燈光相映，時時細樂聲喧：說不盡這太平景象，富貴風流！


卻說賈妃在轎內看了此園內外光景，因點頭歎道：「太奢華過費了！」忽又見太監跪請登舟。賈妃下輿登舟。只見清流一帶，勢若遊龍，兩邊石欄上皆係水晶玻璃各色風燈，點的如銀光雪浪；上面柳杏諸樹，雖無花葉，卻用各色綢綾紙絹及通草為花，粘於枝上，每一株懸燈萬盞；更兼池中荷荇鳧鷺諸燈亦皆係螺蚌羽毛做就的：上下爭輝，水天煥彩，真是琉璃世界，珠寶乾坤。船上又有各種盆景，珠簾繡幙，桂楫蘭橈，自不必說了。已而入一石港，港上一面匾燈，明現著「蓼汀花漵」四字。


看官聽說：這「蓼汀花漵」四字及「有鳳來儀」等字，皆係上回賈政偶試寶玉之才，何至便認真用了？想賈府世代詩書，自有一二名手題詠，豈似暴富之家，竟以小兒語搪塞了事呢？只因當日這賈妃未入宮時，自幼亦係賈母教養。後來添了寶玉，賈妃乃長姊，寶玉為幼弟，賈妃念母年將邁，始得此弟，是以獨愛憐之。且同侍賈母，刻不相離。那寶玉未入學之先，三四歲時，已得元妃口傳教授了幾本書，識了數千字在腹中，雖為姊弟，有如母子。自入宮後，時時帶信出來與父兄，說：「千萬好生扶養：不嚴不能成器，過嚴恐生不虞，且致祖母之憂。」眷念之心刻刻不忘。前日賈政聞塾師讚他儘有才情，故於遊園時聊一試之。雖非名公大筆，卻是本家風味。且使賈妃見之，知愛弟所為，亦不負其平日切望之意，因此，故將寶玉所題用了。那日未題完之處，後來又補題了許多。


且說賈妃看了四字，笑道：「『花漵』二字便好，何必『蓼汀』？」侍坐太監聽了，忙下舟登岸，飛傳與賈政。賈政即刻換了。彼時舟臨內岸，去舟上輿，便見琳宮綽約，桂殿巍峨。石牌坊上寫著「天仙寶境」四大字。賈妃命換了「省親別墅」四字，於是進入行宮。只見庭燎繞空，香屑布地，火樹琪花，金窗玉檻。說不盡簾捲蝦鬚，毯鋪魚獺，鼎飄麝腦之香，屏列雉尾之扇。真是：「金門玉戶神仙府，桂殿蘭宮妃子家。」賈妃乃問：「此殿何無匾額？」隨侍太監跪啟道：「此係正殿，外臣未敢擅擬。」賈妃點頭。禮儀太監請陞座受禮，兩階樂起。二太監引赦政等於月台下排班上殿，昭容傳諭曰：「免。」乃退。又引榮國太君及女眷等自東階陞月台上排班，昭容再諭曰：「免。」於是亦退。


茶三獻，賈妃降座，樂止，退入側室更衣，方備省親車駕出園。至賈母正室，欲行家禮，賈母等俱跪止之。賈妃垂淚，彼此上前廝見，一手挽賈母，一手挽王夫人，三人滿心皆有許多話，俱說不出，只是嗚咽對泣而已。邢夫人、李、鳳、迎、探、惜等俱在旁垂淚無言。半日，賈妃方忍悲強笑，安慰道：「當日既送我到那不得見人的去處，好容易今日回家，娘兒們這時不說不笑，反倒哭個不了。一會子我去了，又不知多早晚纔能一見！」說到這句，不禁又哽咽起來。邢夫人忙上來勸解。賈母等讓賈妃歸坐，又逐次一一見過，又不免哭泣一番，然後東西兩府執事人等在外廳行禮。其媳婦丫鬟行禮畢，賈妃歎道：「許多親眷，可惜都不能見面！」王夫人啟道：「現有外親薛王氏及寶釵黛玉在外候旨。外眷無職，不敢擅入。」賈妃即命請來相見。


一時，薛姨媽等進來，欲行國禮。元妃降旨免過，上前各敘闊別。又有原帶進宮的丫鬟抱琴等叩見，賈母連忙扶起，命入別室款待。執事太監及彩嬪、昭容、各侍從人等，寧府及賈赦那宅兩處自有人款待，只留三四個小太監答應。母女姊妹，不免敘些久別的情景及家務私情。又有賈政至簾外問安行參等事。元妃又向其父說道：「田舍之家，齏鹽布帛，得遂天倫之樂；今雖富貴，骨肉分離，終無意趣！」賈政亦含淚啟道：「臣，草芥寒門，鳩群鴉屬之中，豈意得徵鳳鸞之瑞？今貴人上錫天恩，下昭祖德，此皆山川日月之精華，祖宗之遠德鍾於一人，幸及政夫婦。且今上體天地生生之大德，垂古今未有之曠恩，雖肝腦塗地，豈能報效萬一！惟朝乾夕惕，忠於厥職。伏願聖君萬歲千秋，乃天下蒼生之福也。貴妃切勿以政夫婦殘年為念。更祈自加珍愛，惟勤慎肅恭以侍上，庶不負上眷顧隆恩也。」賈妃亦囑以國事宜勤，暇時保養，切勿記念。


賈政又啟：「園中所有亭台軒館皆係寶玉所題，如果有一二可寓目者，請即賜名為幸。」元妃聽了寶玉能題，便含笑說道：「果進益了。」賈政退出。元妃因問：「寶玉因何不見？」賈母乃啟道：「無職外男，不敢擅入。」元妃命引進來。小太監引寶玉進來，先行國禮畢，命他近前，攜手攬於懷內，又撫其頭頸，笑道：「比先長了好些。」一語未終，淚如雨下。


尤氏鳳姐等上來啟道：「筵宴齊備，請貴妃遊幸。」元妃起身，命寶玉導引，遂同諸人步至園門前。早見燈光之中，諸般羅列，進園先從「有鳳來儀」，「紅香綠玉」、「杏帘在望」、「蘅芷清芬」等處，登樓步閣，涉水緣山，眺覽徘徊。一處處鋪陳華麗，一樁樁點綴新奇。元妃極加獎讚，又勸以後不可太奢了，此皆過分。既而來至正殿，降諭免禮歸座，大開筵宴，賈母等在下相陪，尤氏、李紈、鳳姐等捧羹把盞。


元妃乃命筆硯伺候，親拂羅箋，擇其喜者賜名。因題其園之總名曰：「大觀園」，正殿匾額云：「顧恩思義」，對聯云：「天地啟宏慈，赤子蒼生同感戴；古今垂曠典，九州萬國被恩榮。」又改題：「有鳳來儀」，賜名瀟湘館。「紅香綠玉」，改作「怡紅快綠」，賜名怡紅院。「蘅芷清芬」，賜名「蘅蕪院」。「杏帘在望」，賜名澣葛山莊。正樓曰大觀樓。東面飛樓曰「綴錦閣」。西面飛樓曰含芳閣。更有蓼風軒、藕香榭、紫菱洲、荇葉渚等名。匾額有「梨花春雨」、「桐剪秋風」、「荻蘆夜雪」等名。又命舊有匾聯不可摘去。於是先題一絕句云：


啣山抱水建來精，多少工夫築始成。天上人間諸景備，芳園應錫大觀名。題畢，向諸姐妹笑道：「我素乏捷才，且不長於吟詠，姐妹輩素所深知，今夜聊以塞責，不負斯景而已。異日少暇，必補撰大觀園記並省親頌等文，以記今日之事。妹等亦各題一匾一詩，隨意發揮，不可為我微才所縛。且知寶玉竟能題詠，一發可喜。此中瀟湘館蘅蕪院二處，我所極愛，次之，怡紅院，澣葛山莊。此四大處，必得別有章句題詠方妙。前所題之聯雖佳，如今再各賦五言律一首，使我當面試過，方不負我自幼教授之苦心。」


寶玉只得答應了下來，自去構思。迎春、探春、惜春三人中要算探春又出於姊妹之上，然自忖似難與薛林爭衡，只得隨眾應命。李紈也勉強作成一絕。賈妃挨次看姊妹們的題詠，寫道是：


曠性怡情（匾額）


迎春園成景物特精奇，奉命羞題額「曠怡」。誰信世間有此境？遊來寧不暢神思？


文采風流（匾額）


探春秀水明山抱復回，風流文采勝蓬萊。綠裁歌扇迷芳草，紅襯湘裙舞落梅。珠玉自應傳盛世，神仙何幸下瑤台。名園一自邀遊賞，未許凡人到此來。


文章造化（匾額）


惜春山水橫拖千里外，樓台高起五雲中。園修日月光輝裡，景奪文章造化功。


萬象爭輝（匾額）


李紈名園築就勢巍巍，奉命多慚學淺微。精妙一時言不盡，果然萬物有光輝！


凝暉鍾瑞（匾額）


薛寶釵芳園築向帝城西，華日祥雲籠罩奇。高柳喜遷鶯出谷，修篁時待鳳來儀。文風已著宸遊夕，孝化應隆歸省時。睿藻仙才瞻仰處，自慚何敢再為辭？


世外仙源（匾額）


林黛玉宸游增悅豫，仙境別紅塵。借得山川秀，添來氣象新。香融金穀酒，花媚玉堂人。何幸邀恩寵，宮車過往頻？


元妃看畢，稱賞不已，又笑道：「終是薛林二妹之作與眾不同，非愚姊妹所及。」原來黛玉安心今夜大展奇才，將眾人壓倒，不想元妃只命一匾一詠，倒不好違諭多做，只胡亂做了一首五言律應命便罷了。


時寶玉尚未做完，纔做了瀟湘館與蘅蕪院兩首，正做怡紅院一首，起稿內有「綠玉春猶捲」一句。寶釵轉眼瞥見，便趁眾人不理論，推他道：「貴人因不喜『紅香綠玉』四字，纔改了『怡紅快綠』；你這會子偏又用『綠玉』二字，豈不是有意和他分馳了？況且蕉葉之典故頗多，再想一個改了罷。」寶玉見寶釵如此說，便拭汗說道：「我這會子總想不起什麼典故出處來！」寶釵笑道：「你只把『綠玉』的『玉』字改作『蠟』字就是了。」寶玉道：「『綠蠟』可有出處？」寶釵悄悄的咂嘴點頭，笑道：「虧你！今夜不過如此，將來金殿對策，你大約連『趙錢孫李』都忘了呢！唐朝韓翊詠芭蕉詩頭一句，『冷燭無煙綠蠟乾』，都忘了麼？」寶玉聽了，不覺洞開心意，笑道：「該死，該死！眼前現成的句子，竟想不到。姐姐真是『一字師』了，！從此只叫你師傅，再不叫姐姐了。」寶釵也悄悄的笑道：「還不快做上去，只『姐姐』『妹妹』的！誰是你姐姐？那上頭穿黃袍的纔是你姐姐呢。」一面說笑，因怕他耽延工夫，遂抽身走開了。


寶玉續成了此首，共有三首。此時黛玉未得展才，心上不快。因見寶玉構思太苦，走至案旁，知寶玉只少「杏帘在望」一首，因叫他抄錄前三首，卻自己吟成一律，寫在紙條上，搓成個團子，擲向寶玉跟前。寶玉打開一看，覺比自己做的三首高得十倍，遂忙恭楷謄完呈上。


元妃看是：


有鳳來儀


寶玉秀玉初成實，堪宜待鳳凰。竿竿青欲滴，個個綠生涼。迸砌防階水，穿簾礙鼎香。莫搖分碎影，好夢正初長。


蘅芷清芬蘅蕪滿靜苑，蘿薜助芬芳。軟襯三春草，柔拖一縷香。輕煙迷曲徑，冷翠濕衣裳。誰謂「池塘」曲，謝家幽夢長。


怡紅快綠深庭長日靜，兩兩出嬋娟。綠蠟春猶捲，紅粧夜未眠。憑欄垂絳袖，倚石護青煙。對立東風裡，主人應解憐。


杏帘在望杏帘招客飲，在望有山莊。菱荇鵝兒水，桑榆燕子梁。一畦春韮熟，十里稻花香。盛世無饑餒？何須耕織忙。


元妃看畢，喜之不盡，說：「果然進益了！」又指「杏帘」一首為四首之冠。遂將澣葛山莊改為稻香村，又命探春將方纔十數首詩另以錦箋謄出，令太監傳與外廂。賈政等看了，都稱頌不已。賈政又進歸省頌。元妃又命以瓊酪金膾等物賜與寶玉並賈蘭。此時賈蘭尚幼，未諳諸事，只不過隨母依叔行禮而已。那時賈薔帶領一班女戲子，在樓下正等得不耐煩，只見一個太監飛跑下來說：「做完了詩了，快拿戲單來。」賈薔忙將戲目呈上，並十二個人的花名冊子。少時，點了四齣戲：第一齣，《豪宴》；第二齣，《乞巧》；第三齣，《仙緣》；第四齣，《離魂》。賈薔忙張羅扮演起來，一個個歌有裂石之音，舞有天魔之態。雖是裝演的形容，卻做盡悲歡的情狀。


剛演完了，一太監托著一金盤糕點之屬進來，問：「誰是齡官？」賈薔便知是賜齡官之物，連忙接了，命齡官叩頭。太監又道：「貴妃有諭，說：『齡官極好，再做兩齣戲，不拘那兩齣就是了。』」賈薔忙答應了，因命齡官做《游園》《驚夢》二齣。齡官自以為此二齣非本角之戲，執意不從，定要做《相約》《相罵》二齣。賈薔扭不過他，只得依他做了。元妃甚喜，命：「莫難為了這女孩子，好生教習。」額外賞了兩疋宮綢，兩個荷包，並金銀錁子之類。然後撤筵，將未到之處復又遊玩。忽見山環佛寺，忙盥手進去焚香拜佛，又題一匾云：「苦海慈航」；又額外加恩與一班幽尼女道。


少時，太監跪啟：「賜物俱齊，請驗，按例行賞。」乃呈上略節。元妃從頭看了，無話，即命照此而行。太監下來，一一發放。原來賈母的是金玉如意各一柄，沉香拐杖一根，伽楠念珠一串，富貴長春宮緞四疋，福壽綿長宮綢四疋，紫金筆錠如意錁十錠，吉慶有餘銀錁十錠，邢夫人等二分只減了如意、拐、珠、四樣。賈敬、賈赦、賈政等每分御製新書二部，寶墨二匣，金銀盞各二隻，表禮按前。寶釵黛玉諸姊妹等每人新書一部，寶硯一方，新樣格式金銀錁二對。寶玉和賈蘭是金銀項圈二個，金銀錁二對。尤氏、李紈、鳳姐等，皆金銀錁四錠，表禮四端。另有表禮二十四端，清錢五百串，是賞與賈母、王夫人及各姊妹房中奶娘眾丫鬟的。賈珍、賈璉、賈環、賈蓉等皆是表禮一端，金銀錁一對。其餘綵緞百疋，白銀千兩，御酒數瓶，是賜東西兩府及園中管理工程、陳設、答應及司戲、掌燈諸人的；外又有青錢三百串，是賜廚役、優伶、百戲、雜行人等的。


眾人謝恩已畢，執事太監啟道：「時已丑正三刻，請駕回鑾。」元妃不由的滿眼又滴下淚來，卻又勉強笑著，拉了賈母王夫人的手不忍放，再四叮嚀：「不須記掛，好生保養！如今天恩浩蕩，一月許進內省視一次，見面儘容易的，何必過悲？倘明歲天恩仍許歸省，不可如此奢華糜費了。」賈母等已哭的哽噎難言。元妃雖不忍別，奈皇家規矩違錯不得的，只得忍心上輿去了。這裡眾人好容易將賈母及王夫人勸住，攙扶出園去了。


未知如何，下回分解。


________________


第三十二回訪籌算暢游智佳國 觀豔妝閑步女兒鄉


話說老者正同林之洋講話，忽聽那邊有人問道：「請教主人：『比肩民』打《孟子》五字，可是『不能以自行』？」主人道：「是的。」唐敖道：「九公，你看：那兩句《滕王閣序》打個藥名，只怕小弟猜著了。」因問道：「請教主人：『關山難越，誰悲失路之人』，可是『生地』？」主人道：「正是。」林之洋道：「俺又猜著幾個國名。請問老兄：『腿兒相壓』可是『交脛國』？『臉兒相偎』可是『兩面國』？『孩提之童』可是『小人國』？『高郵人』可是『元股國』？」主人應道：「是的。」於是把賜物都送來。唐敖暗暗問道：「請教舅兄：『高郵人』怎麼卻是『元股國』？」林之洋道：「高郵人綽號叫作『黑尻』，妹夫細細摹擬黑尻形狀，就知俺猜的不錯了。」多九公詫異道：「怎麼高郵人的『黑尻』，他們外國也都曉得？卻也奇怪。」林之洋道：「有了若干贈物，俺更高興要打了。請問主人：『遊方僧』打《孟子》四字，可是『到處化緣』？」眾人聽了，哄堂大笑。唐敖羞的滿面通紅道：「這是敝友故意取笑。請問主人，可是『所過者化』？」主人道：「正是。」隨將贈物送過。


多九公暗暗埋怨道：「林兄書既不熟，何妨問問我們，為何這樣性急？」言還未了，林之洋又說道：「請問主人：『守歲』二字打《孟子》一句，可是『要等新年』？」眾人復又大笑。多九公忙說道：「敝友慣會鬥趣，諸位休得見笑。請教主人：可是『以待來年』？」主人應道：「正是。」多九公向唐敖遞個眼色，一齊起身道：「多承主人厚賜。我門還要趲路，暫且失陪，只好『以待來年』倘到貴邦，再來請教了。」主人送出門外。三人來到鬧市。多九公道：「老夫見他無數燈謎，正想多打幾條，顯顯我們本領；林兄務必兩次三番催我們出來，這是何苦！」林之洋道：「九公這是甚話！俺好好在那裡猜謎，何曾催你出來？俺正怪你打斷俺的高興，九公倒賴起俺來。」唐敖道：「那部《孟子》乃人所共知的，舅兄既不記得，何妨問問我們。你只顧隨口亂謅，他們聽了，都忍不住笑，小弟同九公在旁，如何站得住？豈非舅兄催我們走麼！」


林之洋道：「俺只圖多打幾個裝些體面，那知反被恥笑。他們也不知俺名姓，由他笑去。今日中秋佳節，幸虧早早回來，若只顧猜謎，還誤俺們飲酒賞月哩。」


唐敖道：「前在勞民國，九公曾說：『勞民永壽，智佳短年。』既是短年，為何都是老翁呢？」多九公道：「唐兄只見他們鬚髮皆白，那知那些老翁才只三四十歲，他們鬍鬚總是未出土先就白了。」唐敖道：「這卻為何？」多九公道：「此處最好天文、卜筮、勾股算法，諸樣奇巧，百般技藝，無一不精。並且彼此爭強賭勝，用盡心機，苦思惡想，愈出愈奇，必要出人頭地，所以鄰國俱以『智佳』呼之。他們只顧終日構思，久而久之，心血耗盡，不到三十歲，鬢已如霜，到了四十歲，就如我們古稀之外；因此從無長壽之人。話雖如此，若同伯慮比較，此處又算高壽了。」林之洋道：「他們見俺生的少壯，把俺稱作小哥，那知俺還是他老兄哩。」


唐敖道：「我們雖少猜幾個燈謎，恰好天色尚早，還可盡興暢游。」三人又到各處觀看花燈，訪問籌算。好在此地是金吾不禁，花燈徹夜不絕，足足游了一夜。及至回船，飲了幾杯，天已發曉。林之洋道：「如今月還未賞，倒要賞日了。」


水手收拾開船。枝蘭音因病已好，即寫一封家信，煩九公轉托便船寄去；在船無事，惟有讀書消遣，或同婉如作些詩賦，請唐敖指點。


行了幾日，到了女兒國，船隻泊岸。多九公來約唐敖上去遊玩。唐敖因聞得太宗命唐三藏西天取經，路過女兒國，幾乎被國王留住，不得出來，所以不敢登岸。多九公笑道：「唐兄慮的固是。但這女兒國非那女兒國可比。若是唐三藏所過女兒國，不獨唐兄不應上去，就是林兄明知貨物得利，也不敢冒昧上去。此地女兒國卻另有不同，歷來本有男子，也是男女配合，與我們一樣。其所異於人的，男子反穿衣裙，作為婦人，以治內事；女子反穿靴帽，作為男人，以治外事。男女雖亦配偶，內外之分，卻與別處不同。」唐敖道：「男為婦人，以治內事，面上可脂粉？兩足可須纏裹？」林之洋道：「聞得他們最喜纏足，無論大家小戶，都以小腳為貴；若講脂粉，更是不能缺的。幸虧俺生天朝，若生這裡，也教俺裹腳，那才坑死人哩！」因從懷中取出一張貨單道：「妹夫，你看：上面貨物就是這裡賣的。」唐敖接過，只見上面所開脂粉、梳篦等類，盡是婦女所用之物。看罷，將單遞還道：「當日我們嶺南起身，查點貨物，小弟見這物件帶的過多，甚覺不解，今日才知卻是為此。單內既將貨物開明，為何不將價錢寫上？」林之洋道：「海外賣貨，怎肯預先開價，須看他缺了那樣，俺就那樣貴。臨時見景生情，卻是俺們飄洋討巧處。」唐敖道：「此處雖有女兒國之名，並非純是婦人，為何要買這些物件？」多九公道：「此地向來風俗，自國王以至庶民，諸事儉樸；就只有個毛病，最喜打扮婦人。無論貧富，一經講到婦人穿戴，莫不興致勃勃，那怕手頭拮據，也要設法購求。林兄素知此處風氣，特帶這些貨物來賣。這個貨單拿到大戶人家，不過三兩日就可批完，臨期兑銀發貨。雖不能如長人國、小人國大獲其利，看來也不止兩三倍利息。」唐敖道：「小弟當日見古人書上有『女治外事，男治內事』一說，以為必無其事；那知今日竟得親到其地。這樣異鄉，定要上去領略領略風景。舅兄今日滿面紅光，必有非常喜事，大約貨物定是十分得彩，我們又要暢飲喜酒了。」林之洋道：「今日有兩隻喜鵲，只管朝俺亂噪；又有一對喜蛛，巧巧落俺腳上，只怕又象燕窩那樣財氣，也不可知。」拿了貨單，滿面笑容去了。


唐敖同多九公登岸進城，細看那些人，無老無少，並無鬍鬚；雖是男裝，卻是女音；兼之身段瘦小，裊裊婷婷。唐敖道：「九公，你看：他們原是好好婦人，卻要裝作男人，可謂矯揉造作了。」多九公笑道：「唐兄：你是這等說；只怕他們看見我們，也說我們放著好好婦人不做，卻矯揉造作，充作男人哩。」唐敖點頭道：「九公此話不錯。俗話說的：『習慣成自然。』我們看她雖覺異樣，無如她們自古如此；他們看見我們，自然也以我們為非。此地男子如此，不知婦人又是怎樣？」多九公暗向旁邊指道：「唐兄：你看那個中年老嫗，拿著針線做鞋，豈非婦人麼？」唐敖看時，那邊有個小戶人家，門內坐著一個中年婦人：一頭青絲黑髮，油搽的雪亮，真可滑倒蒼蠅，頭上梳一盤龍鬏兒，鬢旁許多珠翠，真是耀花人眼睛；耳墜八寶金環；身穿玫瑰紫的長衫，下穿蔥綠裙兒；裙下露著小小金蓮。穿一雙大紅繡鞋，剛剛只得三寸；伸著一雙玉手，十指尖尖，在那裡繡花；一雙盈盈秀目，兩道高高蛾眉，面上許多脂粉；再朝嘴上一看，原來一部鬍鬚，是個絡腮鬍子！


看罷，忍不住撲嗤笑了一聲。那婦人停了針線，望著唐敖喊道：「你這婦人，敢是笑我麼？」這個聲音，老聲老氣，倒像破鑼一般，把唐敖嚇的拉著多九公朝前飛跑。那婦人還在那裡大聲說道：「你面上有鬚，明明是個婦人；你卻穿衣戴帽，混充男人！你也不管男女混雜！你明雖偷看婦女，你其實要偷看男人。你這臊貨！你去照照鏡子，你把本來面目都忘了！你這蹄子，也不怕羞！你今日幸虧遇見老娘；你若遇見別人，把你當作男人偷看婦女，只怕打個半死哩！」


唐敖聽了，見離婦人已遠，因向九公道：「原來此處語音卻還易懂。聽他所言，果然竟把我們當作婦人，他才罵我『蹄子』：大約自有男子以來，未有如此奇罵，這可算得『千古第一罵』。我那舅兄上去，但願他們把他當作男人才好。」多九公道：「此話怎講？」唐敖道：「舅兄本來生的面如傅粉；前在厭火國，又將鬍鬚燒去，更顯少壯，他們要把他當作婦人，豈不耽心麼？」多九公道：「此地國人向待鄰邦最是和睦，何況我們又從天朝來的，更要格外尊敬。唐兄只管放心。」唐敖道：「你看路旁掛著一道榜文，圍著許多人在那裡高聲朗誦，我們何不前去看看？」


走近聽時，原來是為河道壅塞之事。唐敖意欲擠進觀看。多九公道：「此處河道與我們何干，唐兄看他怎麼？莫非要替他挑河，想酬勞麼？」唐敖道：「九公休得取笑。小弟素於河道絲毫不諳。適因此榜，偶然想起桂海地方每每寫字都寫本處俗字，即如『囗𡘫』字就是我們所讀『穩』字，『囗𤯚』字就是『終』字，諸如此類，取義也還有些意思，所以小弟要去看看，不知此處文字怎樣。看在眼內，雖算不得學問，廣廣見識，也是好的。」分開眾人進去，看畢，出來道：「上面文理倒也通順，書法也好；就只有個『囗𨱥』字，不知怎講。」多九公道：「老夫記得桂海等處都以此字讀作『矮』字，想來必是高矮之義。」唐敖道：「他那榜上講的果是『堤岸高囗𨱥』之話，大約必是『矮』字無疑。今日又識一字，卻是女兒國長的學問，也不虛此一行了。」


又朝前走，街上也有婦人在內，舉止光景，同別處一樣，裙下都露小小金蓮，行動時腰肢顫顫巍巍；一時走到人煙叢雜處，也是躲躲閃閃，遮遮掩掩，那種嬌羞樣子，令人看著也覺生憐，也有懷抱小兒的，也有領著小兒同行的。內中許多中年婦人，也有鬍鬚多的，也有鬍鬚少的，還有沒鬚的，及至細看，那中年鬚的，因為要充少婦，惟恐有鬚顯老，所以撥的一毛不存。唐敖道：「九公，你看，這些拔鬚婦人，面上鬚孔猶存，倒也好看。但這人中下巴，被他拔的一乾二淨，可謂寸草不留，未免失了本來面目，必須另起一個新奇名字才好。」多九公道：「老夫記得《論語》有句『虎豹之鞟』。他這人中下巴，都拔的光光，莫若就叫『人鞟』罷。」唐敖笑道：「『鞟』是『皮去毛者也』。這『人鞟』二字，倒也確切。」多九公道：「老夫才見幾個有鬚婦人，那部鬍鬚都似銀針一般，他卻用藥染黑，面上微微還有墨痕，這人中下巴，被他塗的失了本來面目。唐兄何不也起一個新奇名字呢？」唐敖道：「小弟記得衛夫人講究書法，曾有『墨豬』之說。他們既是用墨塗的，莫若就叫『墨豬』罷。」多九公笑道：「唐兄這個名字不獨別緻，並且很得『墨』字『豬』字之神。」二人說笑，又到各處游了多時。


回到船上，林之洋尚未回來；用過晚飯，等到二鼓，仍無消息。呂氏甚覺著慌。唐敖同多九公提著燈籠，上岸找尋。走到城邊，城門已閉，只得回船，次日又去尋訪。仍無蹤影。至第三日，又帶幾個水手，分頭尋找，也是枉然。一連找了數日，竟似石沉大海。呂氏同婉如只哭的死去活來，唐、多二人仍是日日找尋，各處探信。


誰知那日林之洋帶著貨單，走進城去，到了幾個行店，恰好此地正在缺貨。及至批貨，因價錢過少，又將貨單拿到大戶人家。那大戶批了貨物，因指引道：「我們這裡有個國舅府，他家人眾，須用貨物必多，你到那裡賣去，必定得利。」隨即問明路徑，來到國舅府，果然高大門第，景象非凡。


未知後事如何，且看下回分解。


________________


第三十三回粉面郎纏足受困 長鬚女玩股垂情


話說林之洋來到國舅府，把貨單求管門的呈進。裡面傳出話道：「連年國主採選嬪妃，正須此貨。今將貨單替你轉呈，即隨來差同去，以便聽候批貨。」不多時，走出一個內使，拿了貨單，一同穿過幾層金門，走了許多玉路；處處有人把守，好不威嚴，來到內殿門首，內使立住道：「大嫂在此等候。我把貨單呈進，看是如何，再來回你。」走了進去，不多時出來道：「大嫂單內貨物並未開價，這卻怎好？」林之洋道：「各物價錢，俺都記得，如要那幾樣，等候批完，俺再一總開價。」內使聽了進去，又走出道：「請問大嫂：胭脂每擔若干銀？香粉每擔若干銀？頭油每擔若干銀？頭繩每擔若干銀？」林之洋把價說了。內使走去，又出來道：「請問大嫂：翠花每盒若干銀？絨花每盒若干銀？香珠每盒若干銀？梳篦每盒若干銀？」林之洋又把價說了。


內使入去，又走出道：「大嫂單內各物，我們國主大約多寡不等，都要買些。就只價錢問來問去，恐有訛錯，必須面講，才好交易。國主因大嫂是天朝婦人，天朝是我們上邦，所以命你進內。大嫂須要小心！」林之洋道：「這個不消吩咐。」跟著內使走進內殿。見了國王，深深打了一躬，站在一旁。看那國王，雖有三旬以外，生的面白唇紅，極其美貌。旁邊圍著許多宮娥。國王十指尖尖，拿著貨單，又把各樣價錢，輕啟朱唇問了一遍。一面問話，一面只管細細上下打量；林之洋忖道：「這個國王為甚只管將俺細看，莫非不曾見過天朝人麼？」不多時，宮娥來請用膳。國王吩咐內使將貨單存下，先去回覆國舅；又命宮娥款待天朝婦人酒飯。轉身回宮。


遲了片時，有幾個宮娥把林之洋帶至一座樓上，擺了許多肴饌。剛把酒飯吃完，只聽下面鬧鬧吵吵，有許多宮娥跑上樓來，都口呼「娘娘」，嗑頭叩喜。隨後又有許多宮娥捧著鳳冠霞帔，玉帶蟒衫並裙褲簪環首飾之類，不由分說，七手八腳，把林之洋內外衣服脫的乾乾淨淨。這些宮娥都是力大無窮，就如鷹拿燕雀一般，那裡由他作主。剛把衣履脫淨，早有宮娥預備香湯，替他洗浴。換了襖褲，穿了衫裙；把那一雙「大金蓮」暫且穿了綾襪；頭上梳了鬏兒，搽了許多頭油，戴上鳳釵；搽了一臉香粉，又把嘴唇染的通紅；手上戴了戒指，腕上戴了金鐲。把牀帳安了，請林之洋上坐。此時林之洋倒像做夢一般，又像酒醉光景，只是發愣。細問宮娥，才知國王將他封為王妃，等選了吉日，就要進宮。


正在著慌，又有幾個中年宮娥走來，都是身高體壯，滿嘴鬍鬚。內中一個白鬚宮娥，手拿針線，走到牀前跑下道：「稟娘娘：奉命穿耳。」早有四個宮娥上來，緊緊扶住。那白鬚宮娥上前，先把右耳用指將那穿針之處碾了幾碾，登時一針穿過。林之洋大叫一聲：「疼殺俺了！」往後一仰，幸虧宮娥扶住。又把左耳用手碾了幾碾，也是一針直過。林之洋只疼的喊叫連聲。兩耳穿過，用些鉛粉塗上，揉了幾揉，戴了一副八寶金環。白鬚宮娥把事辦畢退去。接著有個黑鬚宮人，手拿一匹白綾，也向牀前跑下道：「稟娘娘：奉命纏足。」又上來兩個宮娥，都跪在地下，扶住「金蓮」，把綾襪脫去。那黑鬚宮娥取了一個矮凳，坐在下面，將白綾從中撕開，先把林之洋右足放在自己膝蓋上，用些白礬灑在腳縫內，將五個腳指緊緊靠在一處，又將腳面用力曲作彎弓一般，即用白綾纏裹；才纏了兩層，就有宮娥拏著針線上來密密縫口，一面狠纏，一面密縫。林之洋身旁既有四個宮娥緊緊靠定，又被兩個宮娥把腳扶住，絲毫不能轉動。及至纏完，只覺腳上如炭火燒的一般，陣陣疼痛。不覺一陣心酸，放聲大哭道：「坑死俺了！」兩足纏過，眾宮娥草草做了一雙軟底大紅鞋替他穿上。


林之洋哭了多時，左思右想，無計可施，只得央及眾人道：「奉求諸位老兄替俺在國王面前方便一聲：俺本有婦之夫，怎作王妃？俺的兩隻大腳，就如游學秀才，多年未曾歲考，業已放蕩慣了，何能把他拘束？只求早早放俺出去，就是俺的妻子也要感激的。」眾宮娥道：「剛才國主業已吩咐，將足纏好，就請娘娘進宮。此時誰敢亂言！」不多時，宮娥掌燈送上晚餐，真是肉山酒海，足足擺了一桌。林之洋那裡吃得下，都給眾人吃了。


一時忽要小解，因向宮娥道：「此時俺要撒尿，煩老兄領俺下樓走走。」宮娥答應，早把淨桶掇來。林之洋看了，無可奈何。意欲扎掙起來，無如兩足纏的緊緊，那裡走得動。只得扶著宮娥下牀，坐上淨桶；小解後，把手淨了。宮娥掇了一盆熱水道：「請娘娘用水。」林之洋道：「俺才洗手，為甚又要用水？」宮娥道：「不是淨手，是下面用水。」林之洋道：「怎叫下面用水？俺倒不知。」宮娥道：「娘娘才從何處小解，此時就從何處用水。既怕動手，待奴婢替洗罷。」登時上來兩個胖大宮娥，一個替他解褪裡衣，一個用大紅綾帕蘸水，在他下身揩磨。林之洋喊道：「這個玩的不好！諸位莫亂動手！俺是男人，弄的俺下面發癢。不好，不好！越揩越癢！」那個宮娥聽了，自言自語道：「你說越揩越癢，俺還越癢越揩哩！」把水用過，坐在牀上，只覺兩足痛不可當，支撐不住，只得倒在牀上和衣而臥。


那中年宮娥上前稟道：「娘娘既覺身倦，就請盥漱安寢罷。」眾宮娥也有執著燭台的，也有執著漱盂的，也有捧著面盆的，也有捧著梳妝的，也有托著油盒的，也有托著粉盒的，也有提著手巾的，也有提著綾帕的：亂亂紛紛，圍在牀前。只得依著眾人略略應酬。淨面後，有個宮娥又來搽粉，林之洋執意不肯。白鬚宮娥道：「這臨睡搽粉規矩最有好處，因粉能白潤皮膚，內多冰麝，王妃面上雖白，還欠香氣，所以這粉也是不可少的。久久搽上，不但面加白玉，還從白色中透出一般肉香，真是越白越香，越香越白；令人越聞越愛，越愛越聞：最是討人歡喜的。久後才知其中好處哩。」宮娥說之至再，那裡肯聽。眾人道：「娘娘如此任性，我們明日只好據實啟奏，請保母過來，再作道理。」登時四面安歇。


到了夜間，林之洋被兩足不時疼醒，即將白綾左撕右解，費盡無窮之力，才扯了下來，把十個腳指個個舒開。這一暢快，非同小可，就如秀才免了歲考一般，好不鬆動。心中一爽，竟自沉沉睡去。次日起來，盥漱已罷。那黑鬚宮娥正要上前纏足，只見兩足已脫精光，連忙啟奏。國王教保母過來重責二十，並命在彼嚴行約束。保母領命，帶了四個手下，捧著竹板，來到樓上，跪下道：「王妃不遵約束，奉令打肉。」林之洋看了，原來是個長鬚婦人，手捧一塊竹板，約有三寸寬、八尺長。不覺吃了一嚇道：「怎麼叫作『打肉』？」只見保母手下四個微鬚婦人，一個個膀闊腰粗，走上前來，不由分說，輕輕拖翻，褪下裡衣。保母手舉竹板，一起一落，竟向屁股、大腿，一路打去。林之洋喊叫連聲，痛不可忍。剛打五板，業已肉綻皮開，血濺茵褥。保母將手停住，向纏足宮娥道：「王妃下體甚嫩，才打五板，已是血流漂杵；若打到二十，恐他貴體受傷，一時難愈，有誤吉期。拜煩姊姊先去替我轉奏，看國主鈞諭如何，再作道理。」纏足宮人答應去了。


保母手執竹板，自言自語道：「同是一樣皮膚，他這下體為何生的這樣又白又嫩？好不令人可愛！據我看來，這副尊臀，真可算得貌比潘安，顏如宋玉了！」因又說道：「貌比潘安，顏如宋玉，是說人的容貌之美，怎麼我將下身比他？未免不倫。」只見纏足宮人走來道：「奉國主鈞諭，問王妃此後可遵約束？如痛改前非，即免責放起。」林之洋怕打，只得說道：「都改過了。」眾人於是歇手。宮娥拿了綾帕，把下體血跡擦了。國王命人賜了一包棒瘡藥，又送了一盞定痛人參湯。隨即敷藥，吃了人參湯，倒在牀上歇息片時，果然立時止痛。纏足宮娥把足從新纏好，教他下牀來往走動。宮娥攙著走了幾步。棒瘡雖好，兩足甚痛，只想坐下歇息，無奈纏足宮娥惟恐誤了限期，毫不放鬆，剛要坐下，就要啟奏；只得勉強支持，走來走去，真如掙命一般。到了夜間，不時疼醒，每每整夜不能合眼。無論日夜，俱有宮娥輪流坐守，從無片刻離人，竟是絲毫不能放鬆。林之洋到了這個地位，只覺得湖海豪情，變作柔腸寸斷了。


未知後事如何，且看下回分解。


________________


第三十四回觀麗人女主定吉期 訪良友老翁得凶信


話說林之洋兩隻「金蓮」，被眾宮人今日也纏，明日也纏，並用藥水熏洗，未及半月，已將腳面彎曲折作兩段，十指俱已腐爛，日日鮮血淋漓。一日，正在疼痛，那些宮娥又攙他行走。不覺氣惱夾攻，暗暗忖道：「俺林之洋捺了火氣，百般忍耐，原想妹夫、九公，前來救俺；今他二人音信不通，俺與其零碎受苦，不如一死，倒也乾淨！」手扶宮人，又走了幾步，只覺疼的寸步難移。奔到牀前，坐在上面，任憑眾人解勸，口口聲聲只教保母去奏國王，情願立刻處死，若要纏足，至死不能。一面說著，摔脫花鞋，將白綾用手亂扯。眾宮娥齊來阻擋，亂亂紛紛，攪成一團。


保母見光景不好，即去啟奏。登時奉命來至樓上道：「國主有令：王妃不遵約束，不肯纏足，即將其足倒掛樑上，不可違誤！」林之洋此時已將生死付之度外，即向眾宮娥道：「你們快些動手！越教俺早死，俺越感激！只求越快越好！」於是隨著眾人擺佈。誰知剛把兩足用繩纏緊，已是痛上加痛，及至將足吊起，身子懸空，只覺眼中金星亂冒，滿頭昏暈，登時疼的冷汗直流，兩腿酸麻。只得咬牙忍痛，閉口合眼，只等早早氣斷身亡，就可免了零碎吃苦。挨了片時，不但不死，並且越弔越覺明白。兩足就如刀割針刺一般，十分痛苦。咬定牙關，左忍右忍，那裡忍得住！不因不由，殺豬一般喊叫起來，只求國王饒命。保母隨即啟奏，放了下來。從此只得耐心忍痛，隨著眾人，不敢違拗。眾宮娥知他畏懼，到了纏足時，只圖早見功效，好討國王歡喜，更是不顧死活，用力狠纏。屢次要尋自盡，無奈眾人日夜提防，真是求生不能，求死不得。


不知不覺，那足上腐爛的血肉都已變成膿水，業已流盡，只剩幾根枯骨，兩足甚覺瘦小；頭上烏雲，用各種頭油，業已搽的光鑒；身上每日用香湯熏洗，也都打磨乾淨；那兩道濃眉，也修的彎彎如新月一般；再加朱唇點上血脂，映著一張粉面，滿頭朱翠，卻也窈窕。國王不時命人來看。這日保母啟奏：「足已纏好。」國王親自上樓看了一遍，見他面似桃花，腰如弱柳，眼含秋水，眉似遠山。越看越喜，不覺忖道：「如此佳人，當日把他誤作男裝，若非孤家看出，豈非埋沒人才。」因從身邊取出一掛真珠手串，替他親自戴上，眾宮人攙著萬福叩謝。國王拉起，攜手並肩坐下，又將金蓮細細觀玩；頭上身上，各處聞了一遍，撫摸半晌，不知怎樣才好。


林之洋見國王過來看他，已是滿面羞慚，後來同國王並肩坐下，只見國王剛把兩足細細觀玩，又將兩手細細賞鑒；聞了頭上，又聞身上；聞了身上，又聞臉上：弄的滿面通紅，坐立不安，羞愧要死。


國王回宮，越想越喜。當時選定吉期，明日進宮。並命理刑衙門釋放罪囚。林之洋一心只想唐、多二人前來相救，那知盼來盼去，眼看著明日就要進宮，仍是毫無影響。一時想起妻子，心如刀割，那眼淚也不知流過多少。並且兩隻「金蓮」，已被纏的骨軟筋酥，倒像酒醉一般，毫無氣力，每逢行動，總要宮娥攙扶。想起當年光景，再看看目前形狀，真似兩世人。萬種淒涼，肝腸寸斷。這日晚上，足足哭了一夜。到了次日吉期，眾宮娥都絕早起來替他開臉；梳裹、搽胭抹粉，更比往日加倍慇懃。那雙「金蓮」雖覺微長，但纏的彎彎，下面襯了高底，穿著一雙大紅鳳頭鞋，卻也不大不小；身上穿了蟒衫，頭上戴了鳳冠，渾身玉佩叮璫，滿面香氣撲人，雖非國色天香，卻是裊裊婷婷。用過早膳，各王妃俱來賀喜，來來往往，絡繹不絕，到了下午，眾宮娥忙忙亂亂，替他穿戴齊整，伺侯進宮。不多時，有幾個宮人手執珠燈，走來跪下道：「吉時已到。請娘娘先升正殿，伺候國主散朝，以便行禮進宮。就請升輿。」林之洋聽了，倒像頭頂上打了一個霹靂，只覺耳中嚶的一聲，早把魂靈嚇的飛出去了。眾宮娥不由分說，一齊攙扶下樓，上了鳳輿，無數宮人簇擁，來到正殿，國王業已散朝，裡面燈燭輝煌。眾宮人攙扶林之洋，顫顫巍巍，如鮮花一枝，走到國王面前，只得彎著腰兒，拉著袖兒，深深萬福叩拜。各王妃也上前叩賀。正要進宮，忽聽外面鬧鬧吵吵，喊聲不絕，國王嚇的驚疑不止。原來這個喊聲卻是唐敖用的機關。


唐敖自從那日同多九公尋訪林之洋下落，訪來訪去，絕無消息。這日兩人分頭去訪。唐敖尋了半日，回船用飯，因呂氏母女啼哭，正在解勸。只見多九公滿頭是汗，跑進船上道：「今日費盡氣力，才把林兄下落打聽出來。」呂氏慌忙問道：「俺丈夫現在何處？究竟存亡若何？」多九公道：「老夫問來問去，恰好遇見國舅府中內使，才知林兄因國王看貨歡喜，留在宮內，封為貴妃。因他腳大，奉命把足纏好，方擇吉日成親。今腳已裹好，國王擇定明日進宮。」話未說完，呂氏早已哭的暈倒。


婉如一面哭著，把呂氏喚醒，呂氏向唐、多二人叩頭，哭哭啼啼，只求「姑爺、九公，救俺丈夫之命」。唐敖命蘭音、婉如把呂氏攙起。多九公道：「老夫剛才懇那內使求國舅替我們轉奏，情願將船上貨物盡數孝敬，贖林兄出來，雖承內使轉求，無奈國舅因吉期已定，萬難挽回，不肯轉奏。老夫無計可施，只得回來。唐兄可有甚麼妙計？」唐敖嚇的思忖多時道：「此時吉期已到，恐難挽回。為今之計，惟有且寫幾張哀憐呈詞，到各衙門遞去，設遇忠正大臣，敢向國王直言諫諍，救得舅兄出來，也未可知。除此實無別法。」呂氏道：「姑爺這個主意想的不差！他們偌大之國，官兒無數，豈無忠臣？這個呈詞遞去，必能救得丈夫出來。就請姑爺多寫幾張，早早遞去！」唐敖當時作了哀憐稿兒，托多九公酌定。二人分著寫了幾張，惟恐耽擱，連飯也不敢吃，隨即進城，但遇衙門，就把呈詞遞進。誰知裡面看過，仍舊發出道：「這不干我們衙門之事，你到別處遞去。」一連幾十處，總是如此。二人餓著跑到日暮，只得回船。呂氏問知詳細，只哭的死去活來。娘兒兩個，足足哭了一夜。唐敖聽著，心如劍刺，東方漸亮，急的瞪目癡坐，無計可施。


多九公走來道：「我們與其在船悶坐，何不上去探聽？設或改了吉期，就好另想別法了。」唐敖道：「吉期就在今日，何能更改。即使改了，又有何法？」多九公道：「倘能另改吉期，我們船上貨物銀錢，也還不少，即到鄰邦，船上盡其所有都饋送那國王，懇其代為轉求；設或他看鄰邦分上，情不可卻，放林兄出來，也未可知。」呂氏在內聽了，早又帶淚出來道：「此計甚好，就求速速上去打聽！」唐敖只得答應，同多九公進城。只聽四處紛紛傳說：今日國主收王妃進宮，釋放罪囚，各官都叩賀去了。二人聽了，更覺心冷如冰。多九公歎道：「你聽這話，還探聽甚麼！只好回去勸勸他們。如今木已成舟，也是林兄命定如此了。」唐敖道：「這兩日我在船上想起舅兄之事，至親相關，心中已如針刺；此刻回去，他們聽見一無指望，更要慟上加慟，教人聽著，何能安身。我們只好在此走走，暫且躲避躲避。」多九公只得點頭，又向前行。不知不覺，天已正午。多九公道：「此時腹中甚餓，路旁有個茶坊，我們何不進去吃些點心，充充饑也好。」說罷，進去揀副座兒坐了，倒了兩碗茶，要了兩樣點心。只見有個起課的走來。唐敖一時無聊，因在課桶內抽了一籤，遞了過去。


未知後事如何，且看下回分解。


________________